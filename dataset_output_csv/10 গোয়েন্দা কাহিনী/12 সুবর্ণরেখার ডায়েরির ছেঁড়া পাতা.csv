"sentence","emotion category"
"সুবর্ণরেখার ডায়েরির ছেঁড়া পাতা সংঘমিত্রা রায়চৌধুরী -------------------------------------------------- সুবর্ণরেখা সেন মারা গেছে, এই খবরটা প্রথমে কমপ্লেক্সে, তারপর সংলগ্ন পাড়ায়, তারপর প্রায় গোটা শহর জুড়ে দাবানলের মতোই ছড়িয়েছে।
","5"
" পাঞ্চালীর কানেও পৌঁছেছে যথারীতি।
","5"
" পাঞ্চালী... মানে পাঞ্চালী মিত্র এশহরে একেবারে প্রায় নতুনই বলা যায়।
","5"
" বড়োজোর মাস ছয়-সাতেক এসেছে পুষ্পাঞ্জলি হাউজিং কমপ্লেক্সে একটা ছোট্ট স্টুডিও অ্যাপার্টমেন্ট কিনে।
","5"
" একলাই থাকে।
","5"
" বিয়ে থা করে নি।
","5"
" সঙ্গে এক মধ্যবয়সী কাজের মহিলা আছে।
","5"
" পাঞ্চালী গত কয়েকদিন ছিলো না।
","5"
" দিদির বাড়ীতে গিয়েছিলো, মুম্বাইতে।
","5"
" নিজের ফ্ল্যাটে ফেরার দিনে, সন্ধ্যে নাগাদ, কমপ্লেক্সে পৌঁছেই খবরটা শুনেছে, প্রথমে কানাঘুষোয়, পরে বিস্তারিত।
","5"
" আসলে খুব সম্প্রতি পাঞ্চালীর পরিচয় হয়েছিলো সুবর্ণরেখার সঙ্গে, ব্যাঙ্কে গিয়ে।
","5"
" নিরীহ গোবেচারা টাইপের এবং শতকরা একশোভাগ গৃহবধূ বলতে যা বোঝায়।
","5"
" তবে বেশ মিশুকে।
","5"
" পাঞ্চালীর সাথে পরিচয় হওয়ার পরে পরেই একদিন হঠাৎ সুবর্ণরেখা সেন পাঞ্চালীর ফ্ল্যাটে এসেছিলো, একাই।
","5"
" একই কমপ্লেক্সের পাশাপাশি ব্লকের ওপর নীচে ফ্ল্যাট।
","5"
" প্রত্যেক ব্লকেই, প্রত্যেক ফ্লোরে চারটে করে ফ্ল্যাট।
","5"
" একটা থ্রি বেডরুম, দুটো টু বেডরুম আর একটা করে স্টুডিও অ্যাপার্টমেন্ট।
","5"
" সুবর্ণরেখারা... অর্থাৎ সুবর্ণরেখা তার স্বামী রূপনারায়ণ সেন ও দুই মেয়েকে নিয়ে পাঞ্চালীর পাশের ব্লকের সেভেন্থ ফ্লোরে, মানে আটতলায় থাকে।
","5"
" সুবর্ণরেখার ব্লক এ আর পাঞ্চালীর ব্লক বি, থার্ড ফ্লোর, মানে চারতলা।
","5"
" খুবই সাধারণ গল্পগাছা হয়েছিলো, তার বেশীরভাগ আবার কমপ্লেক্সের দুর্গাপুজো নিয়ে।
","5"
" এই কমপ্লেক্সে এই মুহূর্তে একশো ন'টি পরিবারের বাস।
","5"
" আর কিছু ফ্ল্যাটে লোক নেই।
","5"
" ফ্ল্যাট কিনেই মালিক বন্ধ করে রেখেছে।
","5"
" মোট তিনটে ব্লক।
","5"
" প্রতি ব্লকে বারোটা করে ফ্লোর, জি প্লাস বারো।
","5"
" গ্রাউন্ডে গ্যারাজ, কমিউনিটি হল, কমপ্লেক্সের সমিতির অফিস, কেয়ারটেকারের কোয়ার্টার ছাড়াও আরো কিছুটা বাঁধানো খোলা জায়গা আছে, রাস্তার দিক ঘেঁষে।
","5"
" বর্ষার সময় হঠাৎ বৃষ্টি হলে কমপ্লেক্সের পার্কে আসা বাচ্চা বা বৃদ্ধরা যাতে ভিজে না যায়, তার জন্য একটা শেড দেওয়া বেঞ্চ পাতা সুদৃশ্য বসার জায়গা।
","5"
" আসলে পুরো কমপ্লেক্সটাই ভীষণ সুন্দর প্ল্যানিং করে তৈরী।
","5"
" বেশ নতুনত্ব সাজানো গোছানোয়।
","5"
" প্রত্যেক ফ্লোরে আবার চারটে করে ফ্ল্যাট।
","5"
" তারমানে কমপ্লেক্সে সর্বসাকুল্যে মোট একশো চুয়াল্লিশটি ফ্ল্যাট।
","5"
" কাজেই এতোবড়ো কমপ্লেক্সে জমজমাট করে সব পুজো হওয়াটাই তো স্বাভাবিক।
","5"
" এছাড়াও বাংলা ও ইংরেজি নববর্ষ এবং পনেরোই আগস্ট ও ছাব্বিশে জানুয়ারি উপলক্ষ্য করেও উৎসব, গেট টুগেদারের আয়োজন হয়।
","5"
" ছোট শহরে এতোরকম ব্যবস্থাপনা দেখেই পাঞ্চালী আকৃষ্ট হয়েছিলো এই কমপ্লেক্সে ফ্ল্যাট কিনতে।
","5"
" এই ক'মাস ভালোই কেটেছে।
","5"
" কিন্তু সুবর্ণরেখার মৃত্যুর খবরে কমপ্লেক্সে স্বাভাবিক ছন্দ বেশ বিঘ্নিত।
","5"
" পুলিশ ইনভেস্টিগেশনে এসে লিফটম্যানের কাছ থেকে জেনেছে, মৃত্যুর মাত্র কয়েকটা দিন আগে নাকি ভিক্টিম সুবর্ণরেখা সেন পাঞ্চালী মিত্রের ফ্ল্যাটে এসেছিলো, এবং প্রায় ঘন্টাখানেকের মতো সময় ছিলো।
","5"
" তাহলে কীকী কথা হয়ে থাকতে পারে দুজনের মধ্যে?
","5"
" হতে পারে তা থেকে কিছু সূত্র মিলতে পারে, তাই পাঞ্চালী মিত্রের সাথে পুলিশের কথা বলতে আসার কথা?
","5"
" পাঞ্চালী মিত্র ঐসময়ে ছিলো না, সুতরাং পুলিশ পাঞ্চালী মিত্র ফিরলে দেখা করার কথা বলেছে, থানায় গিয়ে।
","5"
" যেদিন সুবর্ণরেখা এসেছিলো পাঞ্চালীর ফ্ল্যাটে বেড়াতে, সেদিন যে সুবর্ণরেখা কেবলই সৌজন্য রক্ষার কারণে আসে নি, তা ইন্ডিয়ান আর্মির রিটায়ার্ড অফিসারের অভিজ্ঞ চোখে ধরা পড়েছিলো।
","5"
" তবে কথা ঘুরপাক খেয়েছিলো ঐ আগডুম বাগডুম হাবিজাবির বৃত্তেই।
","5"
" হয়তো জড়তা ও লজ্জার কারণেই ভদ্রমহিলা আসলে যা বলতে এসেছিলো, তা আর বলে উঠতে পারে নি।
","5"
" অন্ততঃ সুবর্ণরেখা খুন হয়ে যাওয়াতে ধারণাটি পাঞ্চালীর মনে পাকাপাকিভাবে গেঁটে বসেছে।
","5"
" পুলিশ কী করবে, কতদূর করবে, তা পুলিশের ব্যাপার।
","5"
" কিন্তু একজন মহিলা হিসেবেই হোক, একজন দায়িত্বশীল সৎ নাগরিক হিসেবেই হোক, অথবা একজন প্রতিবেশী মহিলার স্বল্প হলেও পরিচিত আর্মি অফিসার হিসেবেই বলেই হোক... পাঞ্চালী একটু নড়েচড়ে বসলো।
","5"
" কিছু তো একটা করতেই হচ্ছে।
","5"
" পরদিন সকালের দিকেই পাঞ্চালী থানা থেকে ঘুরে এলো।
","5"
" চোদ্দো বছর আর্মিতে জুডিসিয়াল অফিসার হিসেবে সার্ভিস করেছে পাঞ্চালী।
","5"
" সুতরাং অসম্ভব টানটান নার্ভ এবং বুদ্ধিমত্তার অধিকারিনী পাঞ্চালী।
","5"
" থানায় গিয়ে জানলো, সুবর্ণরেখার খুনটা নিয়ে পুলিশ এখনো ঘোলাজলেই সাঁতরে হাতড়াচ্ছে।
","5"
" কোনো লিড এখনো পর্যন্ত মেলে নি।
","5"
" না কোনো সাসপেক্ট, না কোনো মোটিভ, না কোনো সলিড কংক্রিট এভিডেন্স।
","5"
" পুরো ইনভেস্টিগেশন যে তিমিরে সেই তিমিরেই।
","5"
" পাঞ্চালী থানায় পৌঁছে নিজের পরিচয় দিয়ে ওসি এবং ইনভেস্টিগেটিং অফিসারের সাথে কথা বলে জানতে চাইলো, ও যদি নিজের উদ্যোগে নিজের মতো করে একটু তদন্ত করে, তবে তাতে পুলিশের কোনো আপত্তি নেই তো?
","5"
" পুলিশের আপত্তি তো দূর অস্ত, পুলিশ বরং ভয়ানক আগ্রহীই দেখা গেলো?
","5"
" পাঞ্চালী অল্প কিছু সময়ের জন্যই পরিচিত হয়েছিলো ভিক্টিমের সাথে, তবুও কোথায় যেন একটা আন্তরিক তাগিদ অনুভব করলো পাঞ্চালী নিজের ভেতরে।
","5"
" বিশেষতঃ পাঞ্চালী শুনেছিলো, সুবর্ণরেখা সেন ভদ্রমহিলার দুটি মেয়ে আছে, কিশোরী বয়সের।
","5"
" ভারী খারাপ লাগছে ওর মেয়েদুটোর জন্য, খবরটা আগের দিন শোনার পর থেকে।
","5"
" এই মুহূর্তে ইনভেস্টিগেশনের স্বার্থে সুবর্ণরেখার ফ্ল্যাটটা পুলিশি হেফাজতে সিল করে রাখা আছে।
","5"
" সুবর্ণরেখার স্বামী আপাতত দুই মেয়েকে নিয়ে বেহালায় ওর দিদির বাড়ীতে।
","5"
" বেহালা থেকে ব্যারাকপুরের যা দূরত্ব, তাতে আজ আর দেখা করতে যাওয়া সম্ভব নয়।
","5"
" তাছাড়া সুবর্ণরেখার স্বামী বা মেয়েদের সঙ্গেও পাঞ্চালীর কোনো মৌখিক সামনাসামনি পরিচয় নেই।
","5"
" সেটাও একটা কারণ বটে পাঞ্চালীর বেহালা যাবার সিদ্ধান্ত বাতিল করার পিছনে।
","5"
" তবে পুলিশকে অনুরোধ করে সুবর্ণরেখার ফ্ল্যাটটা একবার দেখতে চাইলো পাঞ্চালী।
","5"
" সেদিনই বিকেলের দিকে পুলিশের সাথেই পাঞ্চালী এসে সুবর্ণরেখার ফ্ল‌্যাটে ঢুকলো।
","5"
" সুবর্ণরেখাদের থ্রি বেডরুম ফ্ল্যাট, বেশ খোলামেলা এবং খুব টিপটপ করে সাজানো গোছানো।
","5"
" পরিষ্কার পরিচ্ছন্ন, গৃহসজ্জায় যথেষ্ট রুচির ছাপ আছে।
","5"
" কিন্তু কী এমন ঘটে থাকতে পারে, যার জন্য এমন ভাবে খুন।
","5"
" পোস্ট মর্টেম রিপোর্ট বলছে, খুনী কোনো ঝুঁকি নেয় নি।
","5"
" প্রথমে খুব কড়া ডোজের ঘুমের ওষুধ অত্যধিক বেশী মাত্রায় মদের সঙ্গে খাইয়ে, তারপর পুরোপুরি নিশ্চিত হতে শ্বাসরোধ করে খুন করেছে।
","5"
" ওষুধের ক্রিয়া শুরু হওয়া মাত্রই, শ্বাসরোধ।
","5"
" তবে অদ্ভুত ব্যাপার, গলায় কোনো স্ট্র্যাঙ্গুলেশনের ছাপ নেই।
","5"
" তাহলে একটু অন্যরকম ভাবে, হয়তো নাকে মুখে কিছু চাপা দিয়ে শ্বাসরোধ করা হয়েছে।
","5"
" এইসব ভাবনা চিন্তা আর টুকটাক কথাবার্তার মধ্যেই পুরো ফ্ল্যাটটা ঘুরে দেখা হয়ে গেছে।
","5"
" পাঞ্চালীর শরীরটা একটু শিরশির করে উঠলো সুবর্ণরেখার শোবার ঘরে এসে।
","5"
" এই তো কয়েকদিন আগেই ভদ্রমহিলা ওকে ফ্ল্যাটে আসার জন্য আমন্ত্রণ জানিয়েছিলো।
","5"
" আসা হয় নি।
","5"
" পুজোর আগেই পাঞ্চালী দিদির বাড়ী, মুম্বাইতে চলে গিয়েছিলো।
","5"
" কয়েকদিনের ব্যবধানেই তো এই দুর্ঘটনা।
","5"
" খুবই স্বল্প সময়ের পরিচয়, তথাপি পাঞ্চালীর ভারী খারাপ লাগছে।
","5"
" ভদ্রমহিলার অবশ্যই সুবিচার পাওয়া উচিৎ।
","5"
" মোটামুটিভাবে সবেতেই চোখ বুলিয়ে নিয়েছে পাঞ্চালী।
","5"
" সুবর্ণরেখার শোবার ঘর ছেড়ে বেরোবার সময়ই পাঞ্চালীর চোখ আটকালো ঐ ঘরটারই দক্ষিণের জানালায়।
","5"
" ও আচ্ছা, এই জানালা দিয়েই পাঞ্চালীদের ব্লকটার একটা পাশ সোজাসুজি দেখা যায়, এই জানালাটার কথাই তাহলে সুবর্ণরেখা বলেছিলো।
","5"
" তবে এখান থেকে শুধুমাত্র থ্রি বেডরুম ফ্ল্যাটগুলোই দেখা যাচ্ছে।
","5"
" পাঞ্চালী তো স্টুডিও অ্যাপার্টমেন্টে থাকে।
","5"
" ওয়ানরুম ঐ ফ্ল্যাটগুলো আবার ঠিক সিঁড়ির মুখোমুখি।
","5"
" একদিকে একটা থ্রি বেডরুম, তার মুখোমুখি দুটো টু বেডরুম ফ্ল্যাট পাশাপাশি।
","5"
" আর এই দু'রকমের ফ্ল্যাটের মাঝখানে স্টুডিও অ্যাপার্টমেন্টগুলো হওয়ায়, তিনদিকই খোলা, থ্রি বেডরুম ফ্ল্যাটগুলোর মতো।
","5"
" প্ল্যান অনুযায়ী টু বেডরুম ফ্ল্যাটগুলো দু'দিক খোলা, একটু ঘিঞ্জি, অন্য দু'রকম ফ্ল্যাটের তুলনায়।
","5"
" কাজেই চাই না চাই, একরকম অবচেতনভাবেই অলিখিত ভাবে ফ্ল্যাটের বাসিন্দাদের মধ্যে একটা চোরা ভাগাভাগি আছে।
","5"
" মেলামেশাটা, বিশেষতঃ মহিলামহলে একটু ওপর ওপর।
","5"
" এটা বোধহয় সুবর্ণরেখার খুব পছন্দ ছিলো না।
","5"
" উন্নাসিকতা ছিলো না ওর মধ্যে, কাঁথির মতো মফস্বল শহরে জন্ম থেকে বড়ো হওয়ার জন্য।
","5"
" জানালার পাশে দাঁড়িয়ে এদিক ওদিক তাকিয়ে দেখে পাঞ্চালী ঘর ছেড়ে বেরোবার সময় চোখ আটকালো নীচু কাবার্ডের ওপরে রাখা কিছু বইপত্রের মাঝখান থেকে উঁকি দেওয়া একটা বাদামী রঙের বাঁধানো খাতায়।
","5"
" কতকটা ডায়েরির মতো আকারের।
","5"
" এই খাতাটাই তো মনে হয় সেদিন সুবর্ণরেখার হাতে ছিলো, যেদিন সুবর্ণরেখা পাঞ্চালীর ফ্ল্যাটে দেখা করতে এসেছিলো।
","5"
" পুলিশ অফিসারকে বলে, ডায়েরির মতো খাতাটা পাঞ্চালী তুলে নিয়ে নিজের হ্যাণ্ডব্যাগে রাখলো।
","5"
" এছাড়া আর উল্লেখযোগ্য কিছুই নজরে পড়লো না।
","5"
" যদিও বেশ অনেকদিন হয়ে গেছে সুবর্ণরেখা খুন হয়েছে, তবুও পাঞ্চালী সবকিছুই খুঁটিয়ে খুঁটিয়ে দেখতে লাগলো।
","5"
" এবং পাঞ্চালী মনে মনে ভদ্রমহিলার পরিপাটি রুচির তারিফ না করে পারলো না।
","5"
" আগেরদিনই মুম্বাই থেকে ফেরার পর থেকেই প্রথমে এই খুনের খবরটা শোনার পর থেকেই পাঞ্চালীর মনে একটা খটকা লেগে রয়েছে ভদ্রমহিলা কী কিছু বলতে বা কোনো আইনি সাহায্য চাইতে এসেছিলো পাঞ্চালীর কাছে।
","5"
" পাঞ্চালীর পেশা বা চাকরি জীবন বা ল'ফার্মের কথা হয়তো জেনেছিলো কোনোভাবে।
","5"
" এমনিতেই এখানে আসার পর থেকেই পাঞ্চালী লক্ষ্য করেছে যে, সব ফ্ল্যাট বাসিন্দাই পাঞ্চালীকে যথেষ্ট সমীহ করে চলে।
","5"
" সুযোগ পেলেই, পথেঘাটেও একটু আলগা খাতির জমানোর চেষ্টা করে।
","5"
" অবশ্য এটা পাঞ্চালীর গা সওয়া, সর্বত্রই ওর পদমর্যাদার জন্য সমাদর পেতো, এবং রিটায়ার করার পরেও তা বজায় আছে।
","5"
" হয়তো সেজন্যই এসেছিলো সুবর্ণরেখা, কিন্তু কথা পাড়তে পারে নি।
","5"
" পাঞ্চালীর কাজের মাসী সর্বক্ষণই ওখানে উপস্থিত ছিলো বলেই হয়তো।
","5"
" আর তারপর তো কয়েকদিন খুব ব্যস্ত ছিলো পাঞ্চালী নিজেই।
","5"
" অত করে ফ্ল্যাটে যাবার জন্য আমন্ত্রণ জানিয়ে গিয়েছিলো।
","5"
" পাঞ্চালী ভেবেও ছিলো, পুজোর পরে মুম্বাই থেকে ফিরে যাবে একবার, দু-চারজনের ফ্ল্যাটে, যারা যারা আমন্ত্রণ জানিয়েছে।
","5"
" কিন্তু অত্যন্ত দুর্ভাগ্যজনকভাবে সেই সুযোগ আর হোলো না।
","5"
" নিজের ফ্ল্যাটে ফিরতে ফিরতে সন্ধ্যে হয়ে গেলো।
","5"
" হেমন্তের বেলা ঝপ করে চলে যায়।
","5"
" এককাপ কফি নিয়ে বিছানায় আধশোয়া হয়ে আরাম করে বসে পাঞ্চালী সুবর্ণরেখার ডায়েরিটা খুলে ঘুরিয়ে ফিরিয়ে দেখলো।
","5"
" খুব সাধারণ একটা বেশ মোটাসোটা বাঁধানো নোটবুক, ডায়েরির মতো।
","5"
" লাইন টানা পৃষ্ঠা।
","5"
" প্রথম পাতায় গোটা গোটা অক্ষরে নিজের নাম লেখা।
","5"
" বোধহয় নিজের হাতেই লেখা।
","5"
" হাতের লেখাটিও বেশ।
","5"
" সুবর্ণরেখা সেন, তার পাশে লেখা একটি কিছু অক্ষর, কিন্তু খুব হিজিবিজি করে কেটে দেওয়া।
","5"
" সুবর্ণরেখার ডায়েরিটা পড়তে শুরু করার আগে একবার পাঞ্চালী সুবর্ণরেখার পারিবারিক পরিচয়টা মনে মনে ঝালিয়ে নিলো।
","5"
" সুবর্ণরেখা সেন, গৃহবধূ।
","5"
" স্বামী রূপনারায়ণ সেন, মাল্টিন্যাশনাল কোম্পানির উচ্চপদস্থ কর্মকর্তা।
","5"
" ওদের বড়ো মেয়ে শিলাবতী, ডাকনাম শিলাই, ক্লাস সেভেনে পড়ে।
","5"
" ছোটমেয়ে কংসাবতী, ডাকনাম কাঁসাই, ক্লাস ফাইভে পড়ে।
","5"
" সুবর্ণরেখার বাপের বাড়ী মেদিনীপুর জেলার কাঁথিতে।
","5"
" স্বামী রূপনারায়ণের বাড়ী, অর্থাৎ সুবর্ণরেখার শ্বশুরবাড়ী উত্তরবঙ্গের জলপাইগুড়িতে এক মফস্বল শহরে।
","5"
" রূপনারায়ণের একমাত্র দিদির, অর্থাৎ সুবর্ণরেখার ননদের বাড়ী কলকাতার বেহালাতে।
","5"
" দিদিও একা মানুষ, স্বামী মারা গেছেন, একমাত্র ছেলে বিদেশে চাকরি করে, এবং সেখানেই থিতু।
","5"
" ভাইয়ের বৌ ও মেয়েরা তাই ওনার খুব ঘনিষ্ঠ ও স্নেহের।
","5"
" এছাড়া আর কিছু তথ্য অন্ততঃ পুলিশের এখনো পর্যন্ত নেই।
","5"
" পাঞ্চালী সুবর্ণরেখার ডায়েরির পাতা ওল্টাতে শুরু করলো একটা একটা করে।
","5"
" বিশেষ কিছুই তো চোখে পড়ছে না।
","5"
" খুব সাধারণ।
","5"
" মাঝে কয়েকটা করে পাতা ছেড়ে রেখে রেখে টুকটাক কিছু সাধারণ কথাবার্তা লেখা।
","5"
" কিছু গেরস্থালির হিসেব নিকেশ, যেমন লণ্ড্রি থেকে কাপড় আনার তারিখ, গ্যাসের বুকিং করার রিমাইন্ডার, মেয়েদের স্কুলে ফিজ্ জমার তারিখ... এইসব মামুলি কথাবার্তা।
","5"
" আর রয়েছে বিখ্যাত সাহিত্যিকদের লেখার ছোট ছোট অংশ, উদ্ধৃতির আকারে।
","5"
" কবি বা লেখকের নামসহ।
","5"
" ভারী অদ্ভুত তো! পড়তে শুরু করলো পাঞ্চালী।
","5"
" ওর হঠাৎ মনে হোলো এগুলোর মধ্যে কোনো বিশেষ বার্তা বা সংকেত লুকিয়ে নেই তো?
","5"
" তবে লেখার টুকরো গুলো পড়ে তো আপাতনিরীহ এবং পছন্দের কথা বলেই মনে হচ্ছে?
","5"
" বইতে পড়ে ভালো লাগা অংশটুকু নিজের ডায়েরিতে টুকে রাখা।
","5"
" এবং জানা যাচ্ছে, ভদ্রমহিলা বেশ সাহিত্যপ্রেমী ছিলো।
","5"
" একটা একটা করে পৃষ্ঠা পড়ছে পাঞ্চালী.... পৃষ্ঠা ১ -এ... ""সম্প্রসারণই জীবন, সঙ্কীর্ণতাই মৃত্যু.... অপ্রতিরোধ্য অমোঘ মরণ!""..... (কার লেখা?
","5"
") এরপর কয়েকটি ফাঁকা পৃষ্ঠার পরে... পৃষ্ঠা ২ -এ... ""কাউকেই কিছু শেখাতে না যাওয়াই ভালো, নিজের নিজের জীবনের অভিজ্ঞতাতে যে যা শিখলো, সেইটাই আসল শিক্ষা?
","5"
" জলে না নামলে যেমন সাঁতার শেখা যায় না, জীবনে অবগাহন না করলেও জীবনকে জানা যায় না।
","5"
" এর কোনোই বিকল্প নেই।
","5"
""" (""সন্ধের পরে"".... বুদ্ধদেব গুহ) আবার কয়েকটি ফাঁকা পৃষ্ঠার পরে... পৃষ্ঠা ৩ -এ ""নীরবতার অপর পাড়ে সন্ধ্যা নামার একটু আগে বয়স হচ্ছে বলেই বুঝি হাঁটতে হাঁটতে একলা লাগে"" (কবীর সুমন) আবার বেশ কয়েকটি ফাঁকা পৃষ্ঠার পরে... পৃষ্ঠা ৪ -এ ""জানার সীমানা যেখানে শেষ ভয়ের শুরু সেখানেই।
","5"
"সব কিছু জানার তীব্র ইচ্ছার আরেক নামই জীবন।
","5"
""" (""বনজ্যোৎস্নায় সবুজ অন্ধকারে""... বুদ্ধদেব গুহ) তারপর অনেকগুলি পৃষ্ঠা ফাঁকার পরে একটা পৃষ্ঠায় লেখা... শুধুমাত্র ""জয় গোপাল, জয় শ্রীকৃষ্ণ"".... খটকা লাগায় তারিখ খুঁজলো, কিন্তু কোনো পৃষ্ঠাতেই কোনো তারিখ লেখা নেই।
","5"
" সাধারণ ডায়েরিতে তো প্রতি পৃষ্ঠায় তারিখ ছাপানোই থাকে।
","5"
" কিন্তু সুবর্ণরেখার ডায়েরিটা ভালো রেক্সিন ফোমে বাঁধানো নোটবুক আসলে।
","5"
" ফাঁকা পাতাগুলোর পরে... পৃষ্ঠা ৫ -এ ""পৃথিবীতে কেউ অপরিহার্য নয়।
","5"
" কোনও কিছুই কারও জন্যে থেমে থাকে না।
","5"
" যে কাজ তোমার করার কথা, সেটাই মন দিয়ে করে যাও, কোনও অজুহাতে যদি হাত সরিয়ে না নাও তাহলেই সাফল্য পাবে।
","5"
""" (সমরেশ মজুমদার) এই অংশ কোন কাহিনী থেকে তার নাম নেই।
","5"
" তবে পাঞ্চালীও চিনতে পারলো না, কারণ বাংলা লেখা ও সাহিত্যের সঙ্গে পাঞ্চালীর একেবারেই তেমন কোনো পরিচয় নেই।
","5"
" কিন্তু বক্তব্যগুলো পরিষ্কার বুঝতে পারছে পাঞ্চালী, লেখকের দৃষ্টিকোণ থেকে।
","5"
" শুধু এটা বুঝতে পারছে না সুবর্ণরেখা কেন লিখে রেখেছিলো এভাবে।
","5"
" কেবলই ভালোলাগা?
","5"
" নাকি নিজের জীবনের কোনো গভীর অব্যক্ত বেদনার উপলব্ধি থেকে?
","5"
" অবশ্য জানার আর কোনো উপায় নেই?
","5"
" আবার পৃষ্ঠা ওল্টাতে লাগলো পাঞ্চালী।
","5"
" খালি কতকগুলো পৃষ্ঠা পার করে..... পৃষ্ঠা ৬ -এ ""কিগান চুপ করল কিছুক্ষণ।
","5"
" নিস্তব্ধ যন্ত্র।
","5"
" যেন অসীম অন্ধকার।
","5"
" অন্তহীন ব্যোম।
","5"
" নিকষ মহাশূন্য।
","5"
" তারপর হঠাৎই আলোর মতো, বহুদিন আগে ভোলা গান মনে পড়ার মতো, ঠোঁটের ওপর অন্য ঠোঁটের নরম স্পর্শের মতো কিগান অস্ফুটে বলল, 'তুমি?
","5"
"' (""আলোর গন্ধ""..... স্মরণজিৎ চক্রবর্তী) এরপর একটা পৃষ্ঠায় (পৃষ্ঠা ৭ -এ) ছ'টা স্টারমার্ক করা কেবল?
","5"
" তার দুটো পৃষ্ঠা পরে... পৃষ্ঠা ৮ -এ [সুবর্ণরেখা, অজয়, শিলাবতী (শিলাই), কংসাবতী (কাঁসাই), রূপনারায়ণ, তিস্তা ?
","5"
".......] সবই নদ-নদী?
","5"
" কেন এমন?
","5"
" এই পৃষ্ঠার লেখাগুলো সুবর্ণরেখার নিজের বক্তব্য, খুব সম্ভবতঃ?
","5"
" তারপর তিনটে পৃষ্ঠায় একটা আঁচড়ও নেই।
","5"
" তারপর পৃষ্ঠা ৯ -এ ""প্রহরশেষের আলোয় রাঙা সেদিন চৈত্রমাস– তোমার চোখে দেখেছিলাম আমার সর্বনাশ।
","5"
" এ সংসারের নিত্য খেলায়, প্রতিদিনের প্রাণের মেলায়, বাটে ঘাটে হাজার লোকের হাস্য-পরিহাস– মাঝখানে তার তোমার চোখে আমার সর্বনাশ।
","5"
" আমের বনে দোলা লাগে, মুকুল প’ড়ে ঝ’রে– চিরকালের চেনা গন্ধ হাওয়ায় ওঠে ভ’রে ।
","5"
" মঞ্জরিত শাখায় শাখায়, মৌমাছিদের পাখায় পাখায়, ক্ষণে ক্ষণে বসন্তদিন ফেলেছে নিশ্বাস– মাঝখানে তার তোমার চোখে আমার সর্বনাশ।
","5"
""" (রবীন্দ্রনাথ ঠাকুর) তারপর ডায়েরি ফাঁকা।
","5"
" আর কোনো পাতায় কিচ্ছু লেখা নেই।
","5"
" বন্ধ করে রাখতে গিয়েও কী একটা খটকায় যেন শেষ পাতাটা আবার খুললো পাঞ্চালী।
","5"
" ব্যাককভার পেজের আগের আগের পাতাটা ছেঁড়া না?
","5"
" তাইই তো মনে হচ্ছে?
","5"
" শেষ পৃষ্ঠাটা টেনে ছেঁড়া।
","5"
" মোটামুটি নিঁখুতভাবে।
","5"
" শুধু ডায়েরির সুতো দিয়ে বাঁধানো জায়গাটায় সূক্ষ্ম একটু কোণ লেগে আছে।
","5"
" সেখানে একটাই অক্ষরের ভগ্নাংশ।
","5"
" মাত্রা ও ই-কারসমেত কৌণিক অংশটুকু থেকে মনে হচ্ছে... ক, ব, ধ, ঋ, র... হতে পারে।
","5"
" কিন্তু সেই পর্যবেক্ষণ নিজেই বাতিল করলো পাঞ্চালী।
","5"
" কারণ যে অংশটুকু দেখা যাচ্ছে তাতে... ধ, ঋ, বা র... হলে শুধুমাত্র কোণটুকু দেখা যেতো না।
","5"
" আরো একটু অংশ দেখা যেতো।
","5"
" পাঞ্চালী নিশ্চিত হয়ে গেলো ওখানে কোনো লেখা ক অথবা ব- এ ই-কার দিয়ে শুরু হয়েছিলো।
","5"
" পাঞ্চালীর মাথাটা নতুন করে জট পাকিয়ে গেলো আবার।
","5"
" কী লেখা ছিলো ওখানে?
","5"
" পাঞ্চালী আবার পড়তে শুরু করলো সুবর্ণরেখার ডায়েরি, একদম প্রথম পাতা থেকে?
","5"
" খুঁটিয়ে খুঁটিয়ে দেখতে থাকলো ফাঁকা পৃষ্ঠাগুলোও।
","5"
" কোথাও কোনো লেখার ছাপ পড়ে আছে কিনা, আলোর বিপরীতে রেখে দেখতে শুরু করলো।
","5"
" রান্নামাসী রাতের খাবার দিয়ে গেলো শোবার ঘরেই।
","5"
" পাঞ্চালী রাত আটটার মধ্যেই ডিনার করে নেয়, আর্মিতে দীর্ঘ বছর চাকরির সুবাদে এটিই পাঞ্চালীর অভ্যাস।
","5"
" কিন্তু আজ পাঞ্চালী এতোটাই গভীর চিন্তায় মগ্ন যে, খাবার ঢাকা দেওয়াই পড়ে রইলো।
","5"
" পরপর সব পৃষ্ঠা আবার খুব খুঁটিয়ে দেখতে দেখতে আবার ডায়েরির সেই ছেঁড়া পাতায় চলে এসেছে।
","5"
" ঠিক চড়া আলোর বিপরীতে ধরতেই পাঞ্চালীর চোখে পড়লো একটি অস্পষ্ট ছাপ।
","5"
" বলপয়েন্ট পেনে লিখলে পেছনে দু-একটি পাতায় এরকম ছাপ পড়তে পারে।
","5"
" পাঞ্চালী তাড়াতাড়ি করে একটা পেন্সিলের লেড গুঁড়ো করে ছড়িয়ে দিলো ছাপটার উপরে আলতো স্পর্শে।
","5"
" তারপর ফুঁ দিয়ে উড়িয়ে দিলো।
","5"
" লেখাটা ফুটে উঠেছে, ঠিক লেখা নয়, একটা গুণ।
","5"
" অ্যাঁ, একী?
","5"
" সুবর্ণরেখা একটা গুণ করেছে?
","5"
" আড়াই লাখকে কুড়ি দিয়ে গুণ করেছে?
","5"
" কিন্তু কেন?
","5"
" গুণফল পাঁচ কোটির পাশে একটা জিজ্ঞাসা চিহ্ন?
","5"
" আর গুণটার ঠিক ওপরে লাইনের শেষপ্রান্ত থেকে ফুটে উঠেছে আরেকটা কথা ""কিরাজারি""! এবার একটা মোটিভ স্পষ্ট হয়ে উঠেছে সুবর্ণরেখার মৃত্যুর কারণ হিসেবে, ""কিরাজারি""।
","5"
" কিন্তু কোনো স্পষ্ট আন্দাজ নেই ""কিরাজারি""র মতো একটা বস্তুর সাথে সুবর্ণরেখার কিধরনের যোগসূত্র থাকতে পারে?
","5"
" ভাবতে ভাবতেই হঠাৎ একটা কথা পাঞ্চালীর মাথায় বিদ্যুৎ ঝলকের মতো একটা কথা খেলে গেলো?
","5"
" সুবর্ণরেখার বেডরুম থেকে সোজাসুজি দেখতে পাওয়া ফ্ল্যাটটা তো পাঞ্চালীর ব্লকেই।
","5"
" তার মানে?
","5"
" ঐ ফ্ল্যাটের সাথে কী কোনো যোগাযোগ আছে?
","5"
" আর সুবর্ণরেখা সেদিন কী পাঞ্চালীর কাছেই শুধু এসেছিলো?
","5"
" নাকি আরও অন্য কারোর সাথেও দেখা করতে এসেছিলো?
","5"
" পাঞ্চালীর ব্লকের আটতলায় সুবর্ণরখার ফ্ল্যাটের মুখোমুখি ফ্ল্যাটের কারোর সাথেই কী দেখা করতে এসেছিলো সেদিন সুবর্ণরেখা?
","5"
" ফিরতি পথে কি এসেছিলো?
","5"
" পাঞ্চালী দরজা পর্যন্ত এগিয়ে দেওয়ার পথে দেখেছিলো সুবর্ণরেখাকে লিফটে উঠতে?
","5"
" কিন্তু কিছুতেই মনে পড়ছে না, লিফটের সুইচের আলোর পাশে জ্বলা তীরচিহ্নটা কোনদিকে মুখ করা ছিলো?
","5"
" ওপরে না নীচে?
","5"
" নীচে কেয়ারটেকারের কথা যদি সত্যি ধরে নেওয়া হয়, তবে সুবর্ণরেখা এই ব্লকে ঢোকার ঘন্টা খানেক বাদে ফিরে গেছে নীচে নেমে, তবে একথাও আগেই খেয়াল হওয়া উচিৎ ছিলো?
","5"
" সুবর্ণরেখা সেদিন পাঞ্চালীর ঘরে পনেরো কুড়ি মিনিটের বেশী তো কিছুতেই ছিলো না।
","5"
" তবে বাকী প্রায় চল্লিশ পঁয়তাল্লিশ মিনিট, কোথায় ছিলো?
","5"
" নাহ্, রাত হয়েছে?
","5"
" ডিনার করে শুয়ে পড়লো পাঞ্চালী।
","5"
" আর্লি টু বেড, আর্লি টু রাইজে অভ্যস্ত , তাছাড়া ভীষণ টায়ার্ড।
","5"
" গতকাল ফেরার পরে পর্যাপ্ত বিশ্রাম হয় নি।
","5"
" তাছাড়া পরদিন সকালে ওকে চেম্বারেও বসতে হবে, দু'জন ক্লায়েন্টের আসার কথা।
","5"
" পুজোর ছুটির পরে কোর্ট খোলে নি এখনো।
","5"
" পরদিন তাই দুপুরে চেম্বার সেরে ফেরার পথে পাঞ্চালী লিফটে করে সোজা আটতলায় উঠে গেলো, নিজের ফ্লোরে না নেমে।
","5"
" তারপর থ্রি বেডরুম ফ্ল্যাটটার সামনে এসে একটু থমকালো পাঞ্চালী।
","5"
" হ্যাঁ, এইটাই সুবর্ণরেখার ফ্ল্যাটের বেডরুম থেকে দেখতে পাওয়া মুখোমুখি ফ্ল্যাটটা।
","5"
" নেমপ্লেটটা দেখে পাঞ্চালীর ঠোঁটে একটা বাঁকা হাসি ফুটে উঠলো।
","5"
" অভ্রান্ত অনুমান।
","5"
" কলিং বেলে হাত ছোঁয়াতেই কয়েক সেকেন্ডের মধ্যেই দরজা খুলে গেলো, একটি মেয়ে।
","5"
" বয়স বছর পঁয়ত্রিশ হবে, সুবর্ণরেখার বয়সীই প্রায়।
","5"
" অত্যাধুনিক পোশাক, কোথাও যাবার জন্য তৈরী হচ্ছে বোধহয়।
","5"
" সামনে অপরিচিত আগন্তুককে হঠাৎ দেখে মেয়েটি হকচকিয়ে গেছে।
","5"
" পাঞ্চালী কোনো ভণিতা না করে সোজাসুজি জিজ্ঞেস করলো, ""আপনিই তিস্তা, আশা করি?
","5"
""" মেয়েটি প্রাথমিক বিস্ময় কাটিয়ে বললো, ""হ্যাঁ, কিন্তু আপনাকে তো ঠিক....""?
","5"
" তিস্তার কথা মাঝপথে থামিয়ে দিয়ে পাঞ্চালী নিজের পরিচয় দিয়ে বললো, ""একেবারে মেরেই ফেলতে হোলো?
","5"
""" মেয়েটি ক্ষীণ প্রতিবাদের চেষ্টা করতে গিয়েও থেমে গেলো, একেবারে চুপ, সোজা তাকিয়ে আছে পাঞ্চালীর দিকে?
","5"
" তারপর ভেতরে ডাকলো পাঞ্চালীকে।
","5"
" পাঞ্চালী পুলিশকে ফোন করে জানিয়েছে সব।
","5"
" পাঞ্চালীর কাছেই খুলে বলেছিলো সবকিছু তিস্তা।
","5"
" আসলে সুবর্ণরেখাকে খুনটা করার পর থেকেই তিস্তা কেমন যেন আত্মদহনে ভুগছিলো।
","5"
" এখানকার ফ্ল্যাটে থাকতে আর ইচ্ছে করছিলো না।
","5"
" তাই এখনই ফ্ল্যাট বন্ধ করে ফিরে যাচ্ছিলো জলপাইগুড়িতে, স্বামী অজয়কে না জানিয়েই।
","5"
" বেরোবার মুখেই পাঞ্চালী এসে হাজির।
","5"
" তিস্তা পাঞ্চালীর জেরার মুখে পুরোপুরি ভেঙে পড়লো।
","5"
" সবকিছু স্বীকার করলো নির্দ্বিধায়, আর পাঞ্চালীও রেকর্ড করে নিলো ফোনে, তিস্তার বিস্তারিত জবানবন্দি।
","5"
" সুবর্ণরেখাকে খুনটা তিস্তাই করেছে।
","5"
" মোটিভটা খুব সাধারণ, অথচ অসাধারণ।
","5"
" তিস্তার বর অজয়ের সাথে সুবর্ণরেখার একস্ট্রা ম্যারিটাল অ্যাফেয়ার চলছিলো।
","5"
" ঐ ব্লকের কেয়ারটেকারকে ঘুষ দিয়ে চাপা দিয়েছিলো ঐ ব্লকের লিফটম্যান ও কেয়ারটেকারের মুখ, কারণ তারাও ঐ কমপ্লেক্সেরই বাসিন্দা।
","5"
" সুবর্ণরেখার স্বামী রূপনারায়ণ বছরের অর্ধেক সময় অফিসট্যুরে থাকে।
","5"
" একই অফিসের সহকর্মী, মাল্টিন্যাশনাল কোম্পানিতে, দু'জনেই মেডিসিনে, অজয় আছে পার্চেজ এণ্ড প্রোডাকশনে, আর রূপনারায়ণ মার্কেটিঙের কর্মী।
","5"
" কমন ব্যাপার হোলো, ওরা তিনজনই জলপাইগুড়ি থেকে।
","5"
" কাজেই পারিবারিক বন্ধুত্ব, যখনতখন অবাধ যাতায়াত দু'জনের পরিবারের সকলেরই দু'জনের ঘরে, কারণে বা অকারণে।
","5"
" দিনে বা রাতে।
","5"
" এই অবৈধ সম্পর্কটার কারণেই ফ্ল্যাটে একবার কাজের লোকজনের মধ্যে খবরটা অত্যন্ত রসালো হয়ে ছড়িয়েছিলো, এটা তিস্তা একদম নিতে পারে নি।
","5"
" তবুও কী আশ্চর্য, তিস্তা নিজের স্বামী অজয়কে কিছুতেই আটকাতে পারে নি।
","5"
" উল্টে তিস্তার পুরো রাগটা গিয়ে পড়েছিলো সুবর্ণরেখার ওপরে।
","5"
" সুবর্ণরেখার অতি পরিপাটি বিষয়টাই নিঃসন্তান তিস্তার বরের সুবর্ণরেখার প্রতি আকর্ষণের প্রধান কারণ।
","5"
" সুবর্ণরেখা সুন্দরী, ভালো রান্না করে।
","5"
" স্বামীর সাথে সুবর্ণরেখার ঘনিষ্ঠতা বাড়ার সাথেই তাই তিস্তা পাল্লা দিয়ে ধীরে ধীরে সুবর্ণরেখার সাথে খুব ঘনিষ্ঠ বন্ধুত্ব বাড়াতে থাকে।
","5"
" আর সুবর্ণরেখাও সচেতনভাবেই তিস্তার সাথে ঘনিষ্ঠতা বাড়াতে থাকে, যাতে তিস্তার সন্দেহ কেটে যায়।
","5"
" তাছাড়া স্বামী রূপনারায়ণের কানেও এই বিবাহ বহির্ভূত সম্পর্কে জড়িয়ে পড়ার ঘটনাটা যাতে না উঠতে পারে।
","5"
" এরপর খবরের কাগজে পড়া একটা খবর পড়ে তিস্তার মাথায় একটা আইডিয়া খেলে যায়, সুবর্ণরেখার আরো বেশী করে বিশ্বাস অর্জন করতে চাইছিলো ও।
","5"
" তাই ওকে তিস্তা বলে ""কিরাজারি""র কথা।
","5"
" স্মাগল করা জিনিস, স্টোর করছে ওদের দু'জনের স্বামীরা, রূপনারায়ণ আর অজয়ের ব্যাগ হাতড়ে হাতাতে হবে শুধু মাঝেমধ্যে।
","5"
" খুব গোপনে, তিস্তার হাতে খদ্দের আছে চেনাশোনা, জলপাইগুড়িতে।
","5"
" অজয় আর রূপনারায়ণ করছে যখন এই চোরাই গোপন কারবার, তখন ওদের আর দোষ কি?
","5"
" মদের ঘোরে নাকি বলে ফেলেছে অজয় আর রূপনারায়ণ দু'জনেই সেদিন, তিস্তাদের ঘরে বসে ড্রিঙ্ক করতে করতে?
","5"
" এরপর বিজয়া সম্মিলনীর পরের দিন দুপুরে তিস্তা যায় সুবর্ণরেখার ফ্ল্যাটে।
","5"
" সুবর্ণরেখা তখন লোভে পরিপূর্ণ।
","5"
" ডায়েরিতে হিসেব করে ফেলেছিলো ""কিরাজারি""র দামের, শেষ পাতার ঠিক আগের পাতায়।
","5"
" বলেও ছিলো তিস্তাকে, এবার থেকে নিজের টাকা থেকে কাঁথিতে মা'কে কিছু কিছু টাকা প্রতি মাসে পাঠাতে পারবে।
","5"
" হাত পাততে হবে না ভিখিরির মতো, স্বামীর কাছে।
","5"
" তিস্তাই খুন করেছে সুবর্ণরেখাকে পানীয়তে মদ আর কড়া ঘুমের ওষুধ অনেকখানি পরিমাণে মিশিয়ে খাইয়ে দিয়ে।
","5"
" পানীয়টি খাওয়ার কিছুক্ষণের মধ্যেই ঝিমিয়ে পড়ে সুবর্ণরেখা।
","5"
" আর তিস্তা তখন মুখে বালিশ চেপে ধরে রাখে, অল্প কিছুক্ষণের মধ্যেই শ্বাস বন্ধ হয়ে মারা যায় সুবর্ণরেখা।
","5"
" পালস্ চেক করে নিশ্চিত হয়ে ডায়েরির পাতাটা ছিঁড়ে নেয় তিস্তা।
","5"
" তারপর ডায়েরিটা বইপত্রের ভিড়ে গুঁজে দেয়।
","5"
" একদম ঠাণ্ডা মাথায় পরিকল্পনা মাফিক সব করে তিস্তা সুবর্ণরেখার ফ্ল্যাট ছেড়ে বেরিয়ে যায়।
","5"
" বাইরে থেকে টেনে দিলেই দরজা ইন্টারলকড্ হয়ে যায়।
","5"
" একমাত্র ভেতর থেকে, অথবা বাইরে থেকে চাবি দিয়ে খুললেই তবে খুলবে।
","5"
" এটাই চূড়ান্ত সুযোগ ছিলো।
","5"
" সুবর্ণরেখার মেয়েরা পুজোর পরে পিসির বাড়ীতে গিয়েছিলো, পিসি পুজোর পরে দেখা করতে এসে নিয়ে গিয়েছিলো মেয়েদের।
","5"
" এই সুযোগ, অফিসের ট্যুরে রূপনারায়ণ।
","5"
" খুব তৃপ্তি হয়েছিলো তিস্তার, আর কখনো উঠতে বসতে অজয়ের মুখে সুবর্ণরেখার সঙ্গে তুলনা শুনতে হবে না।
","5"
" আর কখনো শারীরিক মিলনের সময় মনে হবে না তিস্তার, যে ও সুবর্ণরেখার কাছে হেরে যাচ্ছে।
","5"
" অ্যারেস্ট হওয়ার সময় তিস্তাকে দেখে কেমন যেন নির্লিপ্ত মনে হয়েছিলো পাঞ্চালীর।
","5"
" কোনো প্রতিরোধ করে নি।
","5"
" সহজভাবে স্বীকারোক্তি দিয়েছিলো।
","5"
" ওর স্বামী আসে নি একবারও।
","5"
" কোনো উকিল নিতেও নাকি চায় নি তিস্তা।
","5"
" মানুষের মনের কী বিচিত্র খেয়াল! আজ তিস্তাকে কোর্টে প্রোডিউস করা হবে।
","5"
" আসামী পক্ষের উকিল হিসেবে সওয়াল শুরু করলো ক্রিমিনাল ল'ইয়ার পাঞ্চালী মিত্র, রিটায়ার্ড আর্মি জুডিসিয়াল অফিসার।
","5"
" দুটি মেয়ে, একজন ভিক্টিম, অন্যজন অ্যাকিউজড্, দু'জনেই চূড়ান্তভাবে পরিস্থিতির শিকার, আমাদের এই পোড়া দেশের পোড়া সমাজে... এখন শুধুমাত্র দেখার পাঞ্চালী মিত্রের প্রসিডিংস।
","5"
" -------------------------------------------------- © সংঘমিত্রা রায়চৌধুরী ---------------------------------------------------- ফুটনোট: কিরাজারি বিষয়ে পশ্চিমবঙ্গের আলিপুরদুয়ারের জয়গাঁ-ভুটান সীমান্ত দিয়ে পাচারকালে গত কয়েকমাস আগে অত্যন্ত দুর্লভ ও মূল্যবান ভেষজ কিরাজারি উদ্ধার করেছে ভারতীয় সীমা সুরক্ষা বল (এসএসবি)।
","5"
" উদ্ধার করা পাঁচ কেজি কিরাজারির মূল্য ১ কোটি ২৫ লাখ ভারতীয় টাকায়।
","5"
" এ ঘটনায় ভুটানের তিন নাগরিককে গ্রেপ্তার করা হয়েছে।
","5"
" এসএসবি গোপন সূত্রে জয়গাঁ সীমান্তপথে কিরাজারি পাচারের খবর পায়।
","5"
" তারা ফাঁদ পেতে জয়গাঁ সীমান্তে কিরাজারি বহনকারী একটি জিপ জব্দ করে।
","5"
" উদ্ধার করে পাঁচ কেজি ভেষজ।
","5"
" পরে তা তুলে দেওয়া হয় বন দপ্তরের হাতে।
","5"
" বন দপ্তর সূত্রে বলা হয়, কিরাজারি হলো অদ্ভুত একধরনের ছত্রাক।
","5"
" হিমালয় পর্বতের ১০ হাজার ফুট ওপরের কিছু নির্দিষ্ট এলাকায় পাথরের ফাঁকে পাওয়া যায় এক বিশেষ প্রজাতির শুঁয়োপোকা।
","5"
" ওই শুঁয়োপোকার গায়ে জন্মে কিরাজারি ছত্রাক।
","5"
" একসময় ওই ছত্রাকই মেরে ফেলে শুঁয়োপোকাকে।
","5"
" মৃত শুয়োপোকার ওপর বেড়ে উঠতে থাকে কিরাজারি।
","5"
" পরবর্তী সময়ে ওই ছত্রাক ও শুঁয়োপোকার মমিকৃত দেহই হলো কিরাজারি।
","5"
" কিরাজারি মানুষের যৌন ক্ষমতা বৃদ্ধি, যৌবন ধরে রাখা ও ক্যানসার-কুষ্ঠ রোগ নিরাময়ে ব্যবহৃত হয়।
","5"
" ভারতের উত্তরাখন্ড, হিমাচল প্রদেশ ও অরুণাচল প্রদেশের হিমালয়ের উঁচু-দুর্গম অংশে পাওয়া যায় এ ধরনের কিরাজারি।
","5"
" তিব্বতে এই ছত্রাকের নাম ইয়ার্সা গুম্বা।
","5"
" ভারত, চীন ও দক্ষিণ এশিয়ায় এই ছত্রাকের ব্যাপক চাহিদা রয়েছে।
","5"
" গ্রেপ্তার তিন ভুটানি হলেন ছোটেন নামগ্যেল, দোরজি কিয়াং ও কুম্বু দোরজি।
","5"
" তাঁরা জানিয়েছেন, সংগ্রহকারীদের কাছ থেকে কিরাজারি কিনে শিলিগুড়ির এক ব্যবসায়ীকে দিতেন।
","5"
" বন দপ্তর এখনো ওই ব্যবসায়ীর খোঁজ করছে।
","5"
" তথ্যসূত্র: আনন্দবাজার পত্রিকা এবং গুগল সার্চ।
","5"
" ---------------------------------------------------------------------------- ।
","5"
