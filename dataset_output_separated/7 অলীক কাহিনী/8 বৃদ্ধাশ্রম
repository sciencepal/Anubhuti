পড়ন্ত বিকেলে জানলার ধারে বসে অনুপমা দেবী এইসময় ঠিক কি যে ছাইপাঁশ ভাবেন, হরেন তার মাথামুন্ডু কিছুই বোঝে না।
 ঘরের দক্ষিণকোনে ঠিক একইভাবে সাজানো ছবিদির বিছানাটার দিকে মাঝে-মাঝেই অবাক হয়ে তাকিয়ে আনমনে কি যে বলেন শত জিজ্ঞাসাবাদ করেও তা জেনে ওঠা সম্ভব হয় নি।
 যেদিন প্রথম অনুপমা দেবী এই বৃদ্ধাশ্রমে থাকতে এসেছিলেন ঘর- সংসার,পরিবার-পরিজন আত্মীয়-বন্ধু সক্কলকে ছেড়ে .... এতোবড় পৃথিবীটাকে তার বড় নিষ্ঠুর বলে মনে হয়েছিল সেদিন......তবে আজ আর নতুন করে মন খারাপ করে না.... গত পাঁচ বছরে কেমন যেন সয়ে গিয়েছে এই একাকীত্বের যন্ত্রনা......সেই থেকে মাত্র একমাস আগে ও তার একান্ত আপনার বলতে ঐ ছবিদিই ছিল সব.... হঠাৎ ক'দিনের জ্বরে কাউকে কিছু বলার অবকাশ না দিয়েই চিরকালের মতো বিদায় নিলেন ছবিদি...যদি ও ব্যাপারটা এতদিনে ভুলে যেতে বসেছে প্রায় সকলে....শুধু একমাত্র তার স্মৃতি আঁকডে পড়ে রয়েছেন অনুপমাদেবী....আর কেনই বা থাকবেন না... এককালের ডাকসাইটে সুন্দরী আর বড়লোকদের আদুরে কন্যা অনুপমাদেবীর ছোটবেলার পুরোটাই কেটেছিল পাহাড়ের রানী শিলং শহরে....ছোটথেকেই পড়াশুনায় অগাধ মেধা ছিল তার....বাবার ইচ্ছেমতো ডাক্তারিতে ভর্তি ও হয়েছিলেন, একসময় কলেজের বহু ডাক্তারের হৃদস্পন্দন অতি অনায়াসেই থামিয়ে দিতে পারতেন যিনি, সেই অনুপমাদেবী হঠাৎ এক কান্ড করে বসলেন....তথাকথিত ডাক্তারী ডিগ্রী হাতে পাবার আগেই পড়াশুনায় ইতি টেনে কলেজের এক সিনিয়ারের সাথে মন দেওয়া-নেওয়ার পালা শেষ করে বাবার অমতে সামাজিক রীতি -নীতি মেনেই তার সাথে বিবাহবন্ধনে আবদ্ধ হয়ে পড়েন.... একমাত্র মেয়ের কাছ থেকে পাওয়া এতোবড আঘাত সহজে সামলাতে না পেরে বাবা ও অকালে চলে যান।
 যদি ও পরবর্তীকালে মা তাকে সাদরেই মেনে নিয়েছিলেন....এরপরের ইতিহাস বেশ সংক্ষিপ্ত.... পরবর্তী উনচল্লিশটা বছর তার জীবনটা কোথা থেকে কিভাবে যে ভালবাসার স্রোতে ভেসে গিয়েছে স্বামী-আর সন্তানদের সঙ্গী করে তা আজ ও বুঝে উঠতে পারেন না অনুপমাদেবী...... স্বামী দেবনারায়ন কলকাতা মেডিকেল কলেজের নামজাদা মস্ত heart-specilist হয়ে উঠলে ও শত ব্যস্ততার মাঝে ও অনুপমাদেবীকে সারাটাজীবন তুলোয় মুড়ে রেখেছিলেন...... কোন জিনিসের অভাব বোধ হতে দেন নি কখনো...বন্ধুরা প্রায়শই ঠাট্টার ছলে বলতো " ভাগ্যিস হৃদয়ের ডাক্তার পেয়েছিলি ভাই , তাই জীবনটা এতো সুখে কাটাচ্ছিস " ! কিন্ত অনুপমাদেবী নিজের সমস্ত সুখ- শখ বিসর্জন দিয়ে সংসার করার নেশায় মেতে উঠেছিলেন..... তার আদরের দুই সন্তান... ইন্দ্রানী আর ইন্দ্রনীলকে সতি্যকারের মানুষ করার তাগিদে সমস্ত ভাললাগার জাগয়া থেকে নিজেকে গুটিয়ে নিয়েছিলেন অতি অনায়াসেই.... মাঝে-মধ্যেই দেবনারায়ন তাকে অনেক করে বুঝিয়ে বলতো..... " তোমার এই সংসারের পুতুলখেলা ছেড়ে এবার আমার সাথে বাইরে বেরোয়.. নতুন করে পডাশুনাটা আবার শুরু করো....এসব আজে-বাজে কাজ তোমার নয় ,ওসব করার জন্য লক্ষীর মা যথেষ্ট...... " কিন্তু না , সেদিন স্বামীর সকল অনুরোধ দুহাতে ঠেলে সরিয়ে দিয়েছিলেন নিজেই....বিশ্বাস করে নিজের সন্তানদের দায়িত্ব আর কারো হাতে তুলে দিতে রাজী হন নি তিনি .যদি ও আজ তার ছেলেমেয়েরা সতি্যসতি্যই জীবনে সুপ্রতিষ্ঠিত....ছেলে একটি মার্কিন কোম্পানির CEO... গত পনেরো বছর ধরে বউ আর মেয়ে নিয়ে মার্কিন যুক্তরাষ্ট্রের বাসিন্দা হয়ে বসবাস করছে ..... আর মেয়ে একটি ফরাসি ছেলেকে বিয়ে করে গত কুড়িটা বছর বার্কলে শহরে স্থিত.... ওখানকার university of California-তে অধ্যাপনায় রত ।
 কিন্তু অনুপমাদেবী কি সতি্যকারের মানুষ করে গড়ে তুলতে পেরেছেন তার সন্তানদের ?
 জাগতিক লোভ-লালসা আর স্বার্থপরতার উর্দ্ধে উঠে মনুষ্যত্বের পূজারী তো তারা হতে পারে নি কোনদিন ....তবে কি তার এতো বছরের স্বার্থত্যাগের সবটাই বিফলে গেল.... বিগত দিনের স্মৃতি হাতড়ে আজ ও তার উত্তর খুঁজে চলেছেন তিনি...... নিউআলিপুরের অতো বড় বিরাট বাড়ির সম্পত্তি বিক্রী করে আজ সে সামান্য এক বৃদ্ধাশ্রমের বাসিন্দা..... কোনদিন স্বপ্নেও তিনি একথা ভাবেন নি, অথচ তার ছেলেমেয়েদের আর্থিক স্বাচ্ছলে্যর তো কোন অভাব ঘটে নি কখনো, তবে আজ সে অনাদরে আশ্রিতার মতো বেঁচে আছে কেন ?
 ঐ বাড়ির র্প্রতিটা আনাচে-কানাচে ভরে রয়েছে তার স্বামীর স্মৃতি .... প্রতিটি ইট-পাথরের খাঁজে-খাঁজে জড়িয়ে আছে তার স্পর্শ.....সেই শেষ সম্বলটুকু কেড়ে নিতে একবারের জন্য ও এতটুকু দ্বিধা-দ্বন্দ্ব হল না তার সন্তানদের.....ছোটবেলায় ছেলেকে পড়ানো রবিঠাকুরের একটি কবিতার কথা আজকাল তার খুব মনে হয়.... " এ জগতে হায় সেই বেশী চায়... আছে যার ভুরি-ভুরি "..... পাঁচ বছর আগে একবার সপরিবারে ছেলে এসেছিল কলকাতার পুজো দেখতে বউ আর মেয়েকে সঙ্গে করে .....অনুপমাদেবীর সে কি আনন্দ.... দশ-বারোটা দিন হৈ-হূল্লোড় করে কিভাবে যে সময় কেটে গিয়েছিল তা বুঝে উঠতেই পারেন নি তিনি.... কিন্তু চরম সত্যটা জানতে পারলেন তার পাঁচ-ছ'মাস বাদে মেয়ের কাছ থেকে পাওয়া একটা চিঠিতে..... স্বামীর আকস্মিক মৃতু্যর পর এত বড় বিরাট সম্পত্তির মালিকানা গিয়ে বর্তে ছিল অনুপমাদেবী আর তার দুই সন্তানের কাছে.... তার ছেলে নাকি ভেতরে- ভেতরে বাড়ি বিক্রীর সমস্ত ব্যবস্থাই পাকা করে গেছে এবং মেয়ে ও সেই ইচ্ছেই পোষণ করে.....তার কোন ওজর-আপত্তি ছেলেমেয়ে শুনতে নারাজ.... তাদের বক্তব্য হল , তারা আর কোনদিনই এদেশে ফিরবে না , কাজেই এতোবড় বাড়ি আগলে বসে থাকার কোন মানে হয় না...আর মায়ের অবর্তমানে তো একদিন ও বাড়ি বেচতেই হবে..... যখন ভালো খদ্দের পাওয়া গেছে তখন হাতের লক্ষী পায়ে ঠেলে লাভ কি ?
.... আর মাকে তো তারা রাস্তায় রেখে যাচ্ছে না......তাদের কাছে নিয়ে রাখতেই চাইছে.... অন্যথায় মা -এর নামে একটা এক কামড়ার ফ্লাট কিনে দিলেই তো ল্যাঠা চুকে যায়..... ছেলেমেয়ের এই অন্যায়-আব্দারে বুকের ভিতরটা দুমড়ে-মুচড়ে অসহ্য ব্যথার ভেঙ্গে চুরমার হয়ে গেলেও গুমড়ে ওঠা চাপা কান্নার দলাটাকে গলার কাছে আটকে রেখে তৎক্ষণাৎ বাড়িটা বেচে দেবার সিদ্ধান্ত নিয়েছিলেন অনুপমাদেবী.....কিন্তু ছেলেমেয়ের বাড়িতে গিয়ে baby-seater হয়ে বেঁচে থাকার শর্তে মন সায় দেয়নি চিরকালের স্বাধীনচেতা এই মানুষটির..... স্বামীর একখানা ছবিকে সম্বল করেই তাই নতুন আস্তানা গড়ে তুলেছিলেন সোনারপুরের এই বৃদ্ধাশ্রমটিতে...... বিকেলের পড়ন্ত আলোয় পাশের বিছানাটার দিকে আলতোভাবে তাকিয়ে তার মনে হয়....সেই ছবিদি ও আজ সতি্যকারের ছবি হয়ে গেল.....স্বামীর অকালমৃতু্যর পর কতো আর্থিক অনটনের মধ্য দিয়ে একমাত্র ছেলেকে মানুষ করেছিল ছবিদি..... প্রায়শই কথাপ্রসঙ্গে সে-সব ঘটনার পুনরাবৃত্তি করতেন তিনি.... কিন্তু ছেলের বিয়ের পর বেশীদিন আর সেখানে স্থান হয় নি তার ....যদি ও কেন বাড়ি ছাড়লেন... একথা জিজ্ঞেস করলেই শত দু:খের মাঝেও একগাল হেসে হেঁয়ালি করে জবাব দিতেন নচিকেতার একটি গানের কলি গেয়ে...... " ছেলে আমার মস্ত মানুষ/ মস্ত অফিসার.... মস্ত ফ্লাটে যায়না দেখা এপার-ওপার.... নানান রকম জিনিস আর আসবাব দামী-দামী... সবচাইতে কামদামী ছিলাম একমাত্র আমি.... ছেলের আবার আমার প্রতি অগাধ সম্ভ্রম.... তাই তো আমার ঠিকানা আজ এই বৃদ্ধাশ্রম....." যেদিন চলে গেলেন ছবিদি .... সেদিন খবর পেয়ে তার ছেলে আর বউ এসেছিল.... সে কি কান্না...সেই মায়াবী কুমীরাশ্রু দেখলে অনেক তাবড়-তাবড় অভিনেতা ও ভিমড়ি খেতেন অনায়াসেই.... অথচ শেষের কটা দিন ছবিদি খুব চাইতেন ছেলে আর নাতিকে একবারের জন্য দেখতে....কিন্তু ছেলে অফিসের ঝামেলায় ব্যস্ত থাকায় সময় করে উঠতে পারেনি......অগত্যা একাকীত্বের চূড়ান্ত যন্ত্রনা নিয়েই বিদায় নিতে হল তাকে চিরকালের মতো......... আজকাল মাঝে-মাঝে তার ও বড় সাধ হয় একবার ছেলের মুখটা দেখতে.....মেয়ের কথা ও আজকাল প্রায়শই মনে পড়ে...... বুকের বাদিক টা মাঝে-মাঝেই চিন্চিন করে ব্যথা করে সন্ধ্যার দিকে....ডাক্তারের পরিভাষায় এর গুরুত্ব সহজেই বোধগম্য হয় তার... কিন্তু কি হবে দীর্ঘায়ু কামনা করে ?
 .... যাদের ভবিষ্যতের কথা সে ভেবে এসেছে এতগুলো বছর ধরে.... তারা তো স্বার্থপরের মতো পালিয়ে গেল তাকে এতোবড় পৃথিবীতে সম্পূর্ণ একা ফেলে রেখে..... মাঝে-মাঝে অবাক হয়ে ভাবেন অনুপমাদেবী .... এই সমাজ-ব্যবস্থা কোথায় নিয়ে চলেছে আমাদের....যেখানে মনুষ্যত্বের হাড়িকাঠে প্রতিনিয়ত বলিদান হচ্ছে মাতৃত্বের......সমাজের সকল স্তরের মানুষের মধ্যে দ্রুতগতিতে সংক্রমিত হচ্ছে তা দূরারোগ্য ব্যাধির মতো...সন্তানের মায়া-মমতা- কর্তব্যের পাশাপাশি দাড়িপাল্লায় ভারী হয়ে উঠছে টাকাপয়সা-সোনাদানা আর পৈত্রিক সম্পত্তির ভাগ-বাটোয়ারা.....যেখানে প্রাণের কোন স্পন্দন নেই... নেই এতটুকু অনুরাগের ছোঁওয়া.... অতি অনায়াসেই মানুষ ভুলে যাচ্ছে তার নিজের ভবিষ্যতের কথা .... চিরটাকাল কারো বয়স তো থম্কে থাকবে না....মানুষ যে মরণশীল..... প্রাকৃতিক নিয়ম মেনেই একদিন বার্ধক্য আসবে প্রতিটি মানুষের জীবনে ......সে সত্যকে অস্বীকার করে এমন সাধ্য কার.... তবে ?
 তবে একটু সহানুভূতি..... কিম্বা সামান্য একটু ভালোবাসা সন্তান কি মাকে দিতে পারে না ?
 কিন্তু মা তো তার সন্তানকে দশমাস গর্ভে ধারণ করার পর ভুলে যেতে পারে না কোনদিন.... সে যে শেষ নি:শ্বাস পর্যন্ত সন্তানকে বুকের পাঁজরে ধারণ করে রাখেন....... তবে ?
 "দিদা , ও দিদা ... সেই কখন থেকে ডাকছি..... সাড়া দিচ্ছো না যে বড়.... প্রার্থণাসভার সময় হয়ে গেছে , যাবে না ?
....... ঘরের আলোটা ও জ্বালো নি দেখছি ..... এই এক রোগ হয়েছে তোমার.... সময় নেই, অসময় নেই... . কি যে সব বিড়বিড় করো মনে-মনে তার ছাইপাঁশ কিছু বুঝি না......." - হরেনের চিৎকারে হঠাৎ যেন সম্বিত ফিরে পেয়ে বলে ওঠেন অনুপমাদেবী , " তাই তো রে .... অন্ধকার হয়ে গেছে খেয়ালই করিনি এতক্ষণ... চল, শিগ্গির চল.... প্রার্থণার গান তো শুরু হয়ে গেছে......" সন্ধ্যার অন্ধকার ভেদ করে ভেসে আসা সেই গান যেন মনের সমস্ত কালিমা ধুয়ে-মুছে এক নতুন পৃথিবীর স্বপ্ন এঁকে দেয় অনুপমাদেবীর দুচোখে.......প্রার্থনাসভার মোমের আলোয় সেই সুরের মূর্ছনা যেন অনুরণিত হতে থাকে আকাশে-বাতাসে ....... " তুমি নির্মল কর... মঙ্গল করে ,মলিন মর্ম মুছায়ে / তব পূর্ণ কিরণ দিয়ে যাক মোর , মোহ- কালিমা ঘুচায়ে ........."?
 ।
