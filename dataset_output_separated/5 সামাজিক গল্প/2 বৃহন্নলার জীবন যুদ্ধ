ট্রেন এর আমি নিত্য যাত্রী নই।
 আমার গ্রামের বাড়ি যখন যাওয়ার থাকে তখনই আমি ট্রেন ট্রাভেল করি।
 গন্তব্য আমার মেদিনীপুর।
 ভোর ছটার ট্রেন এ চাপলাম।
 জেনারেল কোম্পার্টমেন্ট এ অনেক গুঁতো গুঁতি করে একটা বসার আসন পেলাম।
 নির্ধারিত সময়ে ট্রেন ছাড়লো।
 কিছুক্ষন পর দূর থেকে কেউ যেন কর্কশ কণ্ঠে গান গাইছে।
 প্রথমে মনে হলো ট্রেন এ কোনো লোক উঠেছে হয়তো, যে ভিক্ষাবৃত্তির তাগিদে এমন গান গাইছে।
 ধীরে ধীরে আওয়াজ আরও কাছে এলো।
 নেই কাজ তাই চোখটা বন্ধ করে বসেছি।
 খুব জোরে জোরে কেউ যেনো তালি বাজাচ্ছে।
 বুঝলাম এ হিজড়া ছাড়া কেউ নয়।
 সিটে বসে একটু উঁকি ঝুঁকি মেরে দেখার চেষ্টা করলাম।
 তিন বা চার জনের একটা দল উঠেছে।
 আড়চোখে একটু নিজের বুক পকেটটা দেখে নিলাম খুচরো আছে কি নেই।
 খুচরো দশ কুড়ি টাকা পড়ে ছিল পকেটে।
 আমার সামনের সিট এ বসা এক ব্যক্তি টাকা নেই বা দিতে অস্বীকার করছে ।
 হিজড়া তার নিজস্ব ভঙ্গিতে টাকা চাইছিল।
 উক্ত ব্যক্তি একটু বেশি উৎসুক ছিল।
 বলা যায় বাচাল লোক।
 সে হিজড়া টার বুকে হাত দেওয়ার চেষ্টা করে।
 হিজড়া টা সঙ্গে সঙ্গে নিজের ব্লাউজ ও ব্রা টা সরিয়ে লোক টার মুখে স্তন্য জোড়া পুরে দেওয়ার চেষ্টা করে।
 আমার তো লজ্জায় মাথা হেঁট হয়ে যাচ্ছিল।
 আমি তড়িঘড়ি পকেট থেকে একটা দশ টাকার নোট বার করে হাতে ধরে বসে আছি।
 কারণ আমি চাই না আমার সাথে অবাঞ্ছিত কিছু ঘটে যাক।
 যথারীতি আমার পালা।
 আমার কাছে না চাওয়ার আগেই আমি দিয়ে দিলাম।
 আমার মাথায় হাত বুলিয়ে,চোখ মেরে বললো নতুন না কিরে?
 আমি জিজ্ঞেস করলাম মানে?
 মানে ট্রেন এ নতুন চড়ছিস?
 না তেমন নয় আগেও চড়েছি?
 কেন?
 তোর মত কেউ টাকা বার করে না?
 তোর মত লোক খুব কম পাওয়া যায়।
 ভালো থাকিস।
 হিজরেটার হাতে দেখলাম অনেক টাকা।
 প্রত্যেক এর হাতে টাকা আছে।
 আমি একটু সাহস করে জিগ্যেস করলাম আচ্ছা তোমাদের তো ইনকাম সারাদিন এ অনেক হয়।
 তোমাদের ব্যাক্তিগত চাহিদা ছাড়া বাকি টাকা কি করো?
 তোমাদের বাড়ি পাঠাও?
 হিজরেটা আমাকে বললো আয় গেট এর কাছে বলবো তোকে?
 কিন্তু বেশি সময় নেই পরের স্টপ এ নেমে যাবো।
 আমিও সটান উঠে গেট এর কাছে গেলাম।
 শোন আমাদের বাবা বা মা আছে ঠিক কিন্তু আমরা আর নিজের বাড়ি যাইনা রে।
 তোদের মতো আমাদের কপাল নয়।
 আমরা একটা সোসাইটি তৈরি করেছি।
 সেখানে আমার মতো সকলেই থাকে।
 হ্যাঁ আর এই ইনকাম এর কথা বলছিস?
 আমাদের নিজস্ব একটা খরচ আছে?
 সেটা আমরা এভাবেই আয় করি।
 আর হ্যাঁ বাকি আমাদের কিছু টাকা বাঁচে।
 সেই টাকা আমাদের সোসাইটি তে জমা থাকে।
 আমাদের ছোটখাটো পার্টি বা অনুষ্ঠানে আমরা খরচ করি।
 তারপর ও কিছু বেঁচে থাকলে আমরা অনেক সমাজ সেবামূলক কাজ করি যেমন কারুর মেয়ের বিয়েতে খরচ করতে অসমর্থ থাকলে আমরা সেই সব মেয়েদের গণবিবাহের আয়োজন করি।
 সমস্থ আচার অনুষ্ঠান করি।
এভাবেই আমরা খরচ করে দি সব সঞ্চয়।
 তাছাড়া আমাদের আর সঞ্চয়ের কি দরকার।
 আমাদের জীবনযাত্রা তো আর তোদের মতো নয়।
 আমরা ঈশ্বর এর সৃষ্টি।
 আমরা সমাজে আজ বৃহন্নলা নামে পরিচিত।
 আমাদের না আছে জাতপাতের বিচার,না আছে ধর্মে ধর্মে ভাগাভাগি।
 আমরা না পুরুষ না মেয়ে।
 আমরা তোদের পাতি ভাষায় হিজড়া।
 অনেকে আমাদের নিয়ে ঠাট্টা ইয়ার্কি করে কিন্তু আমরা রেগে যাই না ।
 যে ইয়ার্কি করে সে ভালো মনের মানুষ হয়।
 তার প্রতিও আমাদের আশীর্বাদ থাকে।
 কজন আমাদের নিয়ে চিন্তা করে?
 আমরা কেমন আছি না আছি?
 আমরা সঠিক সময়ে বাড়ি ফিরলাম কি ফিরলাম না কজন খবর রাখে।
 কেউ রাখে না।
 তবে আমরা অবহেলিত নয়।
 আমাদের মধ্যেও অনেকে তোদের সমাজের সাথে পাল্লা দিয়ে চলার চেষ্টা করছে।
 তারা এই পেশায় না নেমে শিক্ষা দীক্ষা করে সরকারের অনেক গুরুত্বপূর্ণ পদে বসছে।
 তোদের সমাজ এগিয়ে এলে আমরাও অনেক কিছু করে দেখাতে পারি।
 আমরা পারি সব,আমরা অকুতোভয়,আমাদের পিছুটান নেই।
 তাইতো সকলের সাথে লড়ে যাই।
 তোমাদের মধ্যে অনেকেই দেখি জুলুম করে ।
 এটা কি ঠিক কথা?
 না জুলুম করি না আমরা এখন আর?
 কারণ এখন আমাদের সমাজ ও সচেতন।
 আজকাল মানুষের ইনকাম টাও আমরা বুঝি।
 এখন আমরা চেষ্টা করি মানুষটার ইনকাম কেমন তারপর পয়সা চাই।
 কারুর বাড়িতে বাচ্চা হলে অনেকে আমাদের ডেকে আনে, তারপর বাচ্চাকে আমাদের আশীর্বাদ মাথায় নিয়ে অঢেল পয়সা দেয়।
 আবার অনেকের অনেক আছে কিন্তু তুই আজ যা দিলি তাও দেয় না, বলে মাসের শেষ এখন নেই।
 না দিক তাদের প্রতিও আমাদের আশীর্বাদ থাকে।
 যেমন টা তোদের প্রতি।
 আমরা সকলে তোদের আশীর্বাদ করি কিন্তু আমরা ভগবানের থেকে কি চাই জানিস?
 জিজ্ঞেস করলাম কি চাও?
 পরের জন্মে যেনো তোদের সমাজে মিশতে পারি এমন রূপ নিয়ে জন্মাই?
 আর এই জন্মে আমাদের যেন মানব সেবায় আরও বেশি করে সুযোগ করে দাও।
 মানুষ আমাদের থেকে আশীর্বাদ নেয়।
 আমরাও মানুষের বেঁচে থাকার জন্য চেষ্টা করি সেবা করে যেতে।
 ভগবান সকলের মঙ্গল করুন।
 ততক্ষনে অন্য হিজড়ারা চলে এসেছে গেটের কাছে।
 পরের স্টেশন এ সকলে নেমে গেলো।
 আমি এসে আমার জায়গায় বসলাম।
 কথা বলতে বলতে অনেক টা সময় কেটে গেলো।
 সত্যি বলতে কি এইটুকু উপলব্ধি করলাম এরাও দরদী, এরাও দানবীর, এরাও সোশালিস্ট এরাও মানুষ।
 সমাজের মঙ্গল কামনায় এদেরও ভূমিকা অনস্বীকার্য।
 বর্তমান সমাজ ব্যবস্থায় এরা লড়াই করে বেঁচে থাকার চেষ্টা করছে।
 অনেক দেশে এরা আন্দোলন ও করছে বেঁচে থাকার জন্য।
 অবশ্যই মর্যাদার সাথে বৃহন্নলারা আমাদের সোসাইটির সাথে মিশে থাকুক আমারও সমর্থন রইলো।
আমি এইটুকু প্রার্থনা করি ভগবানের কাছে এদের তুমি সুস্থ রেখো।
 ।
