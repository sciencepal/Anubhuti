কলকাতার নিষিদ্ধপল্লিতে তখন সন্ধ্যার রঙ খেলেছে।
 নানারঙের শাড়ি, গয়না পড়ে মেয়েরা দাঁড়িয়ে আছে খদ্দেরের আশায়।
 কেউ কেউ পান চিবুতে চিবুতে শাড়ির আঁচল ওড়াচ্ছে।
 কেউবা খদ্দেরের মন জোগাতে হাঁসি ঠাট্টায় ঢলে পড়েছে।
 রূপমতীর আজ ঘুম ভাঙতে দেরি হয়ে গেছিল।
 এঁটো থালা যেমন মেজে আবার নতুন করে পরিবেশন করা হয়, তেমনই মুখে হরেকরকম মেকাপ লাগিয়ে, সেজেগুজে বাইরের বারান্দায় এসে দাঁড়াল সে।
 আঁচলের গিঁট খুলে পানটা সবে মুখে পুরতে যাবে, ঠিক তখনই সামনে এসে উদয় হল এক বছর তিরিশের যুবক।
 রাস্তার হলুদ আলোতে তার মুখটা বোঝা যাচ্ছেনা ঠিক।
 তার ওপর মুখে রুমাল চাপা দেওয়া।
 চারিদিকে সচকিত দৃষ্টি ঘুরিয়ে রূপমতীর দিকে তাকালো।
 লোকটার ভাবগতিক সন্দেহজনক।
 তবে রূপমতী কিছু বলল না।
 কত চোর-ছ্যাঁচোর ই তো আসে।
 আর এমনিতেই আজ ব্যবসায় দেরি হয়ে গেছে।
 তাই হাতের পানটা গালের একদিকে ঠেলে দিয়ে লোকটার হাত ধরে নিজের ঘরের দিকে এগিয়ে চলল।
 অন্ধকার ঘরটার এককোনায় জ্বলছে একটি হ্যারিকেন।
 তারই কটু গন্ধে ভরে গেছে ঘরটা।
 -কিরে বাবু, দাম জানতে চাইলি না?
 আজ কি ঢেলে দিবি নাকি থলি?
 লোকটা উত্তরে কিছু বলল না?
 রূপমতী ঘুড়ে দাঁড়াল তার দিকে।
 লোকটার মুখ থেকে রূমাল সরে গেছে এখন।
 মুখে বহুদিনের না কাটা একমুখ দাড়ি।
 রূপমতী আরো কিছু বলতে যাচ্ছিল।
 আলো আঁধারির মাঝে দাঁড়িয়ে থাকা লোকটার ঠোঁট দুটো একটু ফাঁকা হল আর ঐ ফাঁক থেকে বেরিয়ে এল, -রূপু...।
 চমকে উঠল রূপমতী।
 কে?
 কে ডাকে তাকে ঐ নামে?
 ঐ নামে তাকে এখানে কেউ চেনেনা?
 কেউ ডাকে না।
 ডাকত কেবল একজন।
 এই গোটা বিশ্বে একজনই তাকে ডাকত এই ‘রূপু’ নাম ধরে।
 এ নাম যে তারই দেওয়া।
 ঠান্ডা স্রোত তার পিঠের মাঝবরাবর বইয়ে গেলো।
 হাত দুটো গরম হয়ে উঠেছে।
 ঘন ঘন নিঃশ্বাস পড়ছে।
 -সতীশদা! মেঝেতে পাতা মাদুরের ওপরেই বসে পড়ল রূপমতী।
 মনে পড়ে গেলো পনেরো বছর আগের সেই গ্রাম্য জীবনের কথা।
 তার নিজের গ্রাম, ধুলধুলি।
 বাবা, মা আর তার সব থেকে প্রিয় সতীশদা।
 চোখের জল তার বাঁধ মানল না।
 দৃশ্যপটের মতো ভেসে উঠতে থাকলো সব স্মৃতি ওই ভেজা দুই চোখে।
 নিঃশব্দে গড়িয়ে এল জলের ধারা নরম গাল দুটো বেয়ে।
 -শেষে তুমিও এখানে এলে সতীশদা?
 নাও, তুমিও পুরন করে নাও তোমার মনের সাধ?
 এক দীর্ঘশ্বাস নেমে এলো হাহাকার করে।
 শাড়ির আঁচল দিয়ে চোখের জলটা মুছে নিল।
 -তুই আমায় এই চিনলি, রূপু?
 -কতো মানুষকেই তো চিনলাম এই শহরে এসে?
 বড়ো বেইমান, এ শহরটা।
 এসব কথায় পাত্তা দিলনা সতীশ।
 সে বলে চলল,... -পনেরো বছর আগের সেই সকালে যখন জানলাম তুই ঐ শহরের বাবুটার সাথে পালিয়েছিস, বিশ্বাস কর, এক মুহুর্তে গোটা পৃথিবীটা শুন্য হয়ে গেছিল আমার জন্য।
 তোর মায়ের কান্না আর গাঁয়ের লোকজনের তোকে নিয়ে আজেবাজে চর্চা ছাপিয়ে কানে আসছিল শহরে যাওয়ার ট্রেনটার হুইসেল।
 ইচ্ছে করছিল একছুটে গিয়ে উঠে পড়ি ঐ ট্রেনটায়।
... -মা, বাবা কেমন আছে?
 আচমকা বাঁধায় থতমত খেয়ে গেলো সতীশ?
 নিজেকে সামলে নিয়ে শান্ত গলায় বলল, -তুই চলে যাওয়ার পর একমাসের মধ্যেই কাকিমা দেহ রেখেছিলেন।
 বড়ো ভালোবাসতেন তোকে।
 তাই মেনে নিতে পারেননি।
 আর তার কয়েকবছর পর কাকুও... দেহটা পাথর হয়ে গেছে রূপমতীর।
 জীবনের একটা ভুল সিদ্ধান্তে শুধু তাকেই নয়, তার গোটা পরিবারটাকে ভাসিয়ে নিয়েছে জোয়ারের স্রোত।
 -ফিরে চল, রূপু।
 আমার সাথে।
 নিজেকে একটু গুছিয়ে নিয়ে বসল রূপু।
 -কার কাছে ফিরে যাবো সতীশদা?
 কে আর আছে আমার?
 -বিয়ে করবি আমায়?
 বুকের ভেতরটা ধক করে উঠল রূপমতীর?
 তারপর জোরে হেসে উঠল সে।
 -তা কি করে হয়?
 তুমি ব্রাম্ভনের সন্তান?
 আর আমি আজ, বেশ্যা।
 -ভালো যখন তোকে বেশেছিলাম পনেরো বছর আগে, তখনও জাত দেখিনি।
 আর আজ তুই সেই জাত কেই অজুহাত বানাচ্ছিস?
 তোর মনে কি আমার ভালোবাসা নিয়ে আজও সন্দেহ আছে?
 -না সতীশদা?
 সন্দেহ আমার কোনোদিনই ছিলও না।
 যখন সময় ছিল তখন তোমার ভালোবাসাকে যোগ্য মর্যাদা দিইনি।
 আজ সেই ভালোবাসার সু্যোগ কি করে নেবো, বলতে পারো?
 -পুরানো কথা ভুলে যা?
 -না সতীশদা, ফিরে যাও তুমি।
 সতীশ উঠে দাঁড়ালো।
 দেওয়ালের পাশের কুঁজো থেকে জল খাওয়ার জন্য গেলাসটা ভর্তি করতে থাকল।
 খল খল জল পড়ার শব্দের মাঝখান দিয়ে ভেসে এলো তার কথা।
 -তুই চলে যাওয়ার পর গাঁ-টা যেন শুন্য খাঁচার মতো হয়ে গেছিল।
 ভেবেছিলাম শহরে তুই জমিয়ে সংসার করছিস।
 ভাবলে বুকটা ফেটে যেত।
 তবু একবার তোকে দেখবার আশায়... -... জানিস রূপু, সেবারে কলেরায় গোটা গ্রামটা উজার হয়ে গেলো।
 আমার মা,বাপ আর ছোট্ট বোনটা তিনদিনের মধ্যে মারা গেল।
 মড়াগুলোর পাশে বসে শুন্য দৃষ্টিতে তাকিয়ে ছিলাম ষ্টেশন যাওয়ার কাঁচা রাস্তাটার পানে।
 চোখের সামনে গাঁ এর পর গাঁ উজার হয়ে গেলো।
 পোড়াবার কেউ নেই।
 আমিতো যমের ও অরুচি।
 যমেও নিলেনা আমায়।
 বুঝিনি আজকের এই দিনটার জন্যই বেঁচেছিলাম আমি।
 রূপমতীর চোখটা ছলছল করে উঠল।
 সতীশ বলে চলল, -শহরে এসে হন্যে হয়ে খুঁজেছি তোকে।
 পাইনি।
 দু’টো বছর কেটে গেছে।
 সেদিন যখন তোকে মেলায় দেখলাম।
 ঐ চোখ, ঐ কানের লতি।
 আমি কি ভুলতে পারি?
 পিছু পিছু তোর বাড়িটা দেখে গিয়েছিলাম, কিন্তু এইভাবে তোকে দেখব... বলতে বলতে সতীশের গলাটা কেপে উঠল?
 -...চলনা রূপু।
 এই শহরের এককোনে তোর আর আমার সংসার হবে।
 প্রদীপের আলোর তলায় বুনব নতুন জীবনের স্বপ্ন।
 রূপু উঠে দাঁড়ালো।
 সতীশের দিকে পিছন করে বলল, -প্রদীপের তলাতেই তো সবথেকে বেশি অন্ধকার।
 তুমি ফিরে যাও।
 এই তো আছি বেশ।
 তোমার সেই আদুরে রূপু মরে গেছে পনেরো বছর আগেই।
 -আজ যদি আমায় ফিরিয়ে দিস, আমি সত্যিই মরে যাব।
 আর কোন আশায় বাঁচব বল?
 রূপমতী এক ঝটকায় ঘুরে সঙ্গে সঙ্গে বাঁহাতের আঙুলটা সতীশের ঠোঁটে চেপে ধরল?
 এই প্রথম সতীশ রূপমতীর স্পর্শ পেল তার নিজের ঠোঁটে।
 তার সারা শরীরে শিহরন খেলে গেলো।
 -তুমি আর আমি দাঁড়িয়ে নদীর এপারওপার।
 মাঝের ঐ পাহাড়ি খরস্রোতা নদী পার হবার কোনো উপায় যে নেই আমার কাছে।
 ম্লান হাসি হাসল সে।
 -আমি চাইলেই এই নরককুন্ড থেকে বেরোতে পারবেনা।
 এখানকার পিশাচগুলো আমায় মুক্তি দেবেনা।
 এবার হেসে উঠল সতীশ।
 -সে দ্বায়িত্ব আমার।
 এত বছর পর কোনও বাধায় আমায় হারাতে পারবেনা।
 কিন্তু তোকে না পেলে... হ্যারিকেনের আলো তখন নিভু নিভু।
 তেল কমে এসেছে।
 রূপমতীর ঠোঁট হাল্কা ভাবে স্পর্শ করল সতীশের শক্ত ঠোঁটদুটোকে।
 সতীশ চোখ খুলতে পারলনা।
 জীবনের প্রথম চম্বন তার।
 রক্ত তার গরম হয়ে উঠল।
 -নিয়ে যাব তোকে আমি রূপু।
 তৈরি থাকিস।
 আর কয়েকটা দিনের অপেক্ষা।
 তারপর এই শহরের জনমেলায় হারিয়ে যাব দুজনে একসাথে।
 সতীশ দরজা খুলে বেরিয়ে গেলো।
 রূপমতী বসেই রইল সেই পথে চেয়ে।
 আবার এক আশার প্রদীপ বুকে জ্বেলেছে সে।
 ভয় হয়।
 পনেরো বছর আগে এক শহরের বাবুর প্রেমে পড়ে, লোভের বশে পালিয়ে এসেছিল গ্রাম ছেড়ে , সতীশদাকে ছেড়ে, এটা জেনেও যে এই সতীশদায় তাকে প্রানের থেকেও বেশি ভালোবাসে।
 কিন্তু সেদিন সে অন্য কারো জন্য জ্বেলেছিল দিওয়ালির হাজারো প্রদীপ।
 দমকা হাওয়ায় সব প্রদীপ নিভিয়ে দিয়ে সেই বাবু তাকে বেচে দিয়েছিল এই নিষিদ্ধপল্লিতে, চড়া দামে।
 সেই ছোট্ট বয়সে সে বোঝেনি যে মরুভুমিতে মরিচিকা কেবল মানুষ মারার ফাঁদ।
 তাকে কোনওদিন ছোঁয়া যায়না।
 সে কেবল ডাকে, আয়, আয়, আয়।
 ।
