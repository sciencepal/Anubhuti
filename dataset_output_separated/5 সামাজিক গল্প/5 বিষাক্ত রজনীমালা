:বিষাক্ত রজনীমালা: দেখ দেখ অমিত কেমন লালায়িত নজরে দেখছে আমায়।
 এরা প্রতিদিন এমন ভাবে তাকিয়ে তাকিয়ে দেখে আমাকে।
 বিরক্তিকর।
 ওদের ঘরে কি মা বোন নেই?
 বিচ্ছিরি সব অঙ্গভঙ্গি করে আমায় দেখে?
 আমার মনে হয় এখুনি একটা ঠাসিয়ে চড় মেরে আসি।
 অমিত: ছাড় না রিয়া।
 এ সব ফালতু লোকের দিকে না তাকালেই হয়।
 কাজ নেই,কম্ম নেই ওদের।
 আনকালচার্ড সব।
 আমাদের উচিত এবার থেকে এই পথে না এসে অন্য পথ ধরা।
 রিয়া: কিন্তু অন্য পথ ধরলে টিউশন থেকে ঘরে ফিরতে অনেক দেরি হয়ে যাবে।
 আমার মা তোর ভরসায় আমাকে এত দূরে টিউশনি পাঠায়।
 তুই না থাকলে আমিও এত দূরে পড়তে আসতাম না।
 মায়ের চোখের পলক পড়ে না ততক্ষন, যতক্ষন না আমি ঘরে ফিরি।
 তুই একটা কথা চিন্তা কর রাত দশটার সময় ঘরে ফেরা মুশকিল হয়ে যাচ্ছে।
 এভাবে সমাজ চলতে পারে না।
 এর বিরুদ্ধে প্রতিবাদ হওয়া উচিত।
 আমি ভাই অন্যায় কে বরদাস্ত করি না।
 সিগারেটে সুখটান, পাশে মদের বোতল আর প্লাস্টিকের গ্লাসে রঙিন জল ঢেলে উচ্শৃঙ্খল দল থেকে দুজন বেশ উত্তেজিত হয়ে বলে উঠলো-'শালী বড় বড় কথা বলছে।
 আমার অনেক দিন ধরে তোর উপর নজর পড়েছে।
 তোকে ধর্ষণ করেই ছাড়বো।
 আজ না হয় কাল।
 এটা আমাদের এলাকা।
 ইচ্ছে করছে ছিঁড়ে খাই তোকে।
 আর এই ছাগলটা কে হয়, ওটা কি তোর প্রেমিক?
 অমিত: (হাত জোড় করে) দাদা ও বাচ্চা মেয়ে?
 ওর কথায় রাগ করবেন না।
 ওর ভুল হয়ে গেছে।
 ওর হয়ে আমি ক্ষমা চেয়ে নিচ্ছি।
 আমি আর ও একই পাড়ায় থাকি।
 ভাই বোন ভাবতে পারেন নতুবা বন্ধু বান্ধবী ও ভাবতে পারেন।
 এক টিউশনে পড়ি দুজন।
 রিয়া: না অমিত এগুলোর কাছে ক্ষমা চাইবি না।
 আমরা কি কোনো অপরাধ করেছি যে ক্ষমা চাইবো?
 অমিত: আহঃ রিয়া, ছাড় না?
 কথা বাড়ালে কথা বাড়বে।
 চল চল বাড়ি যাই।
 পাশের ফ্ল্যাটের দোতলা থেকে একজন আওয়াজ দিলেন-" দাদা তোরা মেয়েটার সাথে ওমন অভদ্র আচরণ করছিস কেন?
 মেয়েটা কি বলতে বলতে যাচ্ছিল আমি সব শুনেছি ওপর থেকে?
 তোরা সব ওখানে বসে প্রতিদিন মদ খাস আর রাস্তায় মেয়েদের উত্যক্ত করিস একটা অন্যায়।
 ঘরে আয় দাদা।
 বলেই মেয়েটা নীচে নেমে আসে।
 রিয়ার কাছে ক্ষমা চেয়ে নেয় তার দাদার এমন আচরণের জন্য।
 আমার নাম সীমা।
 ডাক নাম 'রজনীমালা' তুমি কোথায় থাকো?
 তোমার ফোন নম্বর দাও আমাকে,কোথাও এমন বিপদে পড়লে আমাকে ফোন করো?
 এই নাও দিদি,এটা আমার ফোন নম্বর।
 ধন্যবাদ আপনাকে, আমার পাশে দাঁড়াবার জন্য।
 সেদিনের মতো রিয়া ও অমিত সেখান থেকে এক তিক্ত অভিজ্ঞতা নিয়ে বাড়ি ফেরে।
 যে যার ঘরে ফিরে যায়।
 রজনী খাওয়ার সময় দাদাকে এমন কু-কাজ থেকে বিরত করবার চেষ্টা করে।
 সাথে হুমকি দেয় এমন অশালীন আচরণ পথ চলতি মহিলাদের সাথে ভবিষ্যতে করলে এর পরিণাম ভয়ঙ্কর ও লজ্জা জনক হবে।
 এভাবেই চলছিল।
 একদিন রিয়া ও তার মা বিয়ে বাড়ি যাবে বলে বেশ তাড়াতাড়ি হেঁটে যাচ্ছিল।
 তখন প্রায় রাত সাড়ে নয়টা হবে।
 আবার সেই জায়গায় বেশ অশালীন মন্তব্য অঙ্গভঙ্গি করতে শুরু করে ওই অসভ্য বর্বর গুলো।
 পাসকাটিয়ে নাকে মুখে রুমাল চাপা দিয়ে মা ও মেয়ে এগিয়ে যাওয়ার চেষ্টা করে।
 দুজন এসে পথ আটকায় ওদের।
 বলে-'আজ তো বেশ সুন্দরী লাগছে।
 কোথাও যাওয়া হচ্ছে?
 নেমন্তন্ন?
 বাহ্ বেশ লাগছে তো! পুরো....... আর নাকে রুমাল চাপা কেন?
 এরপর এই পথে আসলে যেন দেখি সব সময় নাক চাপা দিয়ে আসিস?
 মুখে রুমাল বেঁধে আসবি, না হলে হিসেব হবে।
 রিয়া: দেখুন পথ ছাড়ুন।
 না হলে রজনী দি কে ফোন করবো।
 চিৎকার চেঁচামেচি শুরু করবো আমরা।
 কোনো প্রকারে রিয়া ও রিয়ার মা সেখান থেকে বেরিয়ে যায়।
 রজনী দি দোতলা থেকে সব দেখেছে ও শুনেছে।
 রজনী দি রিয়াকে ফোন করে সান্ত্বনা দেওয়ার চেষ্টা করে।
 রিয়া কাঁদো কাঁদো গলায় বলে-' দিদি আমি আর এ পথ দিয়ে কোনোদিন আসবো না।
 এখানকার ছেলেগুলো খুব অসভ্য।
 ভালো থেকো দিদি'।
 রিয়া ফোন টা কেটে দেয়।
 ভারাক্রান্ত মন রজনীর,রাতে খাওয়ার সময় দাদাকে অনেক বোঝানোর চেষ্টা করে এমন অসভ্যতামি না করবার।
 রজনী: দাদা আজ তোরা যেটা করছিস এমনটা যদি কেউ আমার সাথে রাস্তায় করে।
 তোর ভালো লাগবে?
 বা তুই তাকে কি বলবি?
 তোর সাথে এমন কেউ করলে তার কলিজা ছিঁড়ে নেব?
 রজনী: ঠিক বলেছিস দাদা।
 তাই সবাইকে সম্মান করবার চেষ্টা করিস।
 তাহলে তোর বোন ও সম্মান পাবে।
এইটুকু অনুরোধ রইলো।
 কয়েকদিন পর....... রজনীর দাদা কার সাথে যেন ফোনে কথা বলছে-' ভাই মা*টা বেশ কদিন ধরে দেখছি আমাদের কথামতো নাকে রুমাল চাপা দিয়ে যায়।
 আজ ঠিক রাত দশটায় গাড়িটা নিয়ে দাঁড়িয়ে থাকিস তুলে নিয়ে যাবো।
 মেয়েটাকে দেখলেই রাস্তার আলো বন্ধ করে দিবি।
 রজনী ঘর থেকে সব কথা শুনতে পায়।
 রিয়ার বিপদ বুঝে ফোন করে রিয়ার ঠিকানা নিয়ে তার বাড়ি পৌঁছায়।
 তারপর............?
 (হাড় হিম করা ঘটনা) ঠিক রাত দশটা বাজে?
 টিউশনের পর সেদিন রিয়া একা ফিরছে বাড়ি।
 রিয়াকে দেখেই অসভ্য, বর্বর, সমাজের কীট গুলো রাস্তার আলো বন্ধ করে রিয়াকে গাড়িতে তুলে নিয়ে যায়।
 কিছুদূরে এক ভুতুড়ে বাড়ির সামনে গাড়ি থামে।
 ঘুটঘুটে অন্ধকারের মধ্যে ওরা রিয়াকে নিয়ে হারিয়ে যায়।
 রজনীর দাদা রিয়াকে বেশ অকথ্য ভাষা বলতে থাকে।
 তারপর এক জনকে বলে-" লাইটার টা দে তো এর মুখটা খুলি আগে,আগে মুখ দর্শন, তারপর ধর্ষণ"।
 লাইটার হাতে নিয়ে জ্বালিয়ে রিয়ার মুখে বাঁধা কাপড় সরাতেই।
 এ কি! রজনী! তুই?
 তুই.....?
 রজনী: হ্যাঁ আমি দাদা?
 আমি রজনী।
 নে আমায় ধর্ষণ কর।
 কর ধর্ষণ।
 রজনীর দাদা: না না এ হতে পারে না।
 তুই আমার বোন।
 আমি পারবো না।
 রজনী: তুই বিকেলে যার সাথে ফোনে কথা বলছিলিস যে রিয়াকে তোরা তুলে নিয়ে যাবি।
 আমি সব শুনেছিলাম।
 নারী হিসেবে আমার কর্তব্য ছিল,আর এক নারীর সম্ভ্রম রক্ষা করা।
 আমি রিয়ার বাড়ি সন্ধ্যা বেলায় গিয়ে তার জামাকাপড় পরে তার মতো সেজে ব্যাগ কাঁধে নিয়ে ওই রাস্তা ধরে ফিরছিলাম রাত দশটায়।
 তোরা আলো বন্ধ করে আমাকে রিয়া ভেবে তুলে এনেছিস।
আমি এই পরিকল্পনা করে রিয়াকে তোদের কু'নজর থেকে বাঁচিয়েছি মাত্র।
 এখন কেমন লাগছে দাদা নিজের বোনকে তুলে নিয়ে এসে।
 লজ্জায় রজনীর দাদা ও তার সঙ্গীরা মাথা নিচু করে দাঁড়িয়ে।
 সবাই রজনীর কাছে ক্ষমা চায়।
 রজনী: না না ।
 ক্ষমা আমার কাছে চেয়ে লাভ নেই।
 ক্ষমা চাওয়ার হলে রিয়ার কাছে চাও।
 অপরাধ আমার সাথে নয়,রিয়ার সাথে করেছ তোমরা।
 সুস্থ নিজেরা থাকো ও অন্যকে সুস্থ ভাবে বাঁচতে দাও।
 তোরা সকলে যা আমাদের বাড়ির সামনে রিয়া এখন দাঁড়িয়ে রয়েছে।
 আমি তাকে বলে এসেছি দাঁড়াতে।
 সবাই মিলে সেদিন রিয়ার কাছে ক্ষমা চায় এবং ভবিষ্যতে এমন দুষ্কর্ম থেকে দূরে থাকার ইচ্ছা প্রকাশ করে।
 কয়েক বছর পর এক ঝড়ের রাতে রিয়ার অফিস থেকে ফিরতে অনেক দেরি হয়।
 রাস্তায় আলো জ্বলছে না, রজনীর দাদা অন্ধকারে রিয়াকে ফিরতে দেখে নিজে তাকে বাড়ি পৌঁছে দিয়ে আসে।
 সেদিন রিয়া আর 'ভয়' নয়, 'ভরসায়' বাড়ি ফিরেছে।
 ।
