রচনায়,#রূপাঞ্জন_ব্যানার্জী# প্রচ্ছদ অঙ্কনে,#গুগুল# প্রথম পর্ব -" সোনা এবার মোবাইলটাকে একটু রেহাই দে।
সারাদিন ওই এক অকাজ, মোবাইলে টেপাটেপি।
 সামনে ফাইনাল পরীক্ষা এবার বইটা একটু ধর সোনা।
" -" Off Mom, Come on and just chill. আমি ঠিক পড়ে নেবো।
 দাঁড়াও না, এই তো সবে মোবাইলটা নিলাম।
 এখুনি বসছি।
" রান্নাঘর থেকে শাড়ির আঁচল দিয়ে ঘাম মুছতে মুছতে খুন্তি হাতে বেরিয়ে এলেন মিনুর মা।
 " দেখবো দেখবো, বিয়ের পর যখন চলে যাবি; শ্বশুর বাড়ি গিয়ে কেমন মোবাইল ঘাটতে পারিস দেখবো।
" মিনুর মা আবার রান্না করতে ঘরের ভিতর চলে গেলেন।
 " হ্যাঁ মা, তোমরা তো আমায় বিদায় দিতে পারলেই বেঁচে যাও, তাই না?
 আর দেখো মা ওসব বিয়ে টিয়ে আমার দ্বারা করা হবে না?
 পরিষ্কার করে বলে দিচ্ছি তোমার আর বাবার জীবন আমার জ্বালাতন সহ্য করেই কেটে যাবে।
" এমন সময় ধড়াম করে খুন্তির আওয়াজ হলো কড়াই তে, মা নির্ঘাত খুব ক্ষেপে গেছে; এর পর কপালে দুঃখ আছে বুঝতে পেরে ফোনটা রেখে আস্তে করে পড়তে চলে গেলো মিনু।
 হঠাৎ খিলখিলিয়ে হেসে উঠেই পরক্ষণেই নিজেকে দমিয়ে দেয়।
 এ কি করছে সে?
 এই সব উল্টোপাল্টা দিনকয়েক আগের কথা ভাবলে তার চলবে কেন?
 বাসর রাতে নতুন বৌকে কিছুটা সংযম, শালীনতা মেনে চলতে হয়; এটাই শিষ্টাচার?
 ঘরের দরজা বন্ধ করা আছে, কতক্ষণে এসে ওকে একটু ঘুমোতে দেবে; এত রাত জাগা যে তার অভ্যেস নেই।
 কে জানে কেমন তার নতুন বর, তাকে নিজের মত থাকতে দেবে কিনা?
 হটাৎ আবার এক দমকা হাসি তার গলার কাছে এসে আটকায়; মিনুর নিজের বর নিয়ে কত উচ্চাকাঙ্ক্ষা ছিল মনে করে?
 ওর মনে পড়ে, মাকে সে একদিন বলছিল- " দেখো মা, এত বিয়ে বিয়ে করছো আমার; আমার বর নিয়ে অনেক গুলো শর্ত আছে ওকে?
 না পেলে আমিই নিজে খুঁজে নেব?
" - " বর নিয়েও শর্ত!! তা শুনি কি ওগুলো?
" সেলাই বোনার কাটা গুলো একপাশে সরিয়ে রেখে গালে হাত দিয়ে মেয়ের কথা শুনতে এগিয়ে বসে?
 " প্রথমত, আমার হাবুকে আমার মতো ফর্সা হতে হবে।
 দ্বিতীয়ত,.." - " এই এক মিনিট, এক মিনিট... হাবু মানে?
" - " হাবু মানে Husband?
 ওফ মা, আগে শোনো না চুপ করে।
 দেখো দ্বিতীয়ত, আমার হাবুকে আমার সমান লম্বা হতে হবে; এই যেমন আমি ৫'৭" এইরকমই।
 বেশি লম্বা হলে চলবে না।
 মডার্ন তো হবেই, একটু ভালো মাইনের চাকরি করবে আর আমাকেও করতে দেবে।
তৃতীয়ত, ছেলেকে কোনো যৌথবাড়ি থেকে হলে চলবে না, ওই ননদ-জা এনাদের কূটকাচালি আমার চলবে না।
 সব সময় আমাকে মেনে চলতে হবে।
 চতুর্থত, আমার উপর কোনো কথা চাপানো চলবে না; বা সোজা কথা আমার উপর ছড়ি ঘোরাতে আসবে না।
পঞ্চমত, আমার কোনো কাজে যেন নাক গলাতে না যায়....।
" মা উঠে বুকসেল্ফ থেকে একটা ডাইরি এনে সামনে এনে "নে বাবা লিখে দে, এত লম্বা ফিরিস্তি আমার মনে থাকবে..... দরজা খোলার শব্দে সম্বিৎ ফেরে মিনুর।
 এই নিয়ে ৩ বার বরের মুখ দেখছে মিনু সর্বসাকুল্যে।
 প্রথম বার ছবি দেখে মা বলেছিলেন " IIT র প্রফেসর এই গোপাল।
 ভালো ছেলে; তোকে সব সময় ভালো আর খুশিতে রাখবে মা।
 এদের যৌথপরিবার, দেখবি ছোটবৌ হিসেবে তোকে এরা খুব ভালোবেসে রাখবে।
" বর্তমান পরিস্থিতির কথা ভেবে আর না করতে পারেনি মিনু।
 বুকফাটা এক আর্তনাদ এসে যেন তার বুকের পাঁজরেই আটকে গেলো।
 ছবি দেখে মিনুর মনে হচ্ছিল এ কোন লালুগোপাল! চোখে মোটা আলুথালু মার্কা একটা মোটা গোল ফ্রেমের চশমা আর তাছাড়া গায়ের রংটাও একটু কালোর দিকে।
 কিন্তু কিন্তু করেও আর মুখ একটি শব্দও বের হয় না মিনুর মায়ের মুখের দিকে চেয়ে।
 লোকটি এসে পাশের টেবিলের থেকে এক বোতল জল খেয়ে খাটের পাশে আসতেই, মিনুর গলা থেকে এত দিনের চাপা আর্তনাদ একসাথে বেরিয়ে আসে, "এই যে গোপালবাবু শুনুন, অনেক রাত হয়েছে, আর পারছি না; আর আপনার সাথে বাসর রাতের খোশগল্প করার কোনোরকম মানসিকতা নেই, চুপচাপ গিয়ে পাশে শুয়ে পড়ুন।
 আর ভুলেও আমার সাথে ওই বিটকেল মার্কা ন্যাকামো করতে আসবেন না।
" বলেই মিনু পাশ ফিরে শুয়ে পড়েন।
 কিছুক্ষন বাদে লোকটিও মিনুর ওপর পাশে এসে চুপ করে শুয়ে পড়ে।
 'এ কেমন লোক রে বাবা?
 কথা বলে না.. বোবা নাকি?
' ?
