                                (১) সারাটা দিন একনাগাড়ে বৃষ্টি হয়েই চলেছে আজ।
 একে অজ পাড়া গেঁয়ে এলাকা।
 রাতের দিকে প্রায় ঘুটঘুটে অন্ধকার, তার উপরে বৃষ্টি হলে তো কথাই নেই।
 তবু অন্ধকারে একলা মেয়েটা মোমবাতির আলোয় কি যেন খুঁজেই চলেছে।
 তার সামনে ইতস্তত ছড়িয়ে রয়েছে একগাদা কাগজপত্র।
 দেখে মনে হচ্ছে কোনো খুব পুরনো বই আরকিছু পুরনো নথি, দলিল-পত্র।
 একমনে সেইসব ঘাঁটতে ঘাঁটতে মেয়েটা একটা সাদা কাগজে কিছু লিখে রাখছে।
 হঠাৎ কিছু একটা খুঁজে পাওয়ার আনন্দে মেয়েটা চেয়ার ছেড়ে লাফিয়ে ওঠে।
 তার এতোদিনের সমস্ত পরিশ্রম সফল! এতোগুলো দিন যা লোকচক্ষুর আড়ালেই থেকে গিয়েছিল কাল সকাল হলেই সবাই সবটা জানতে পারবে।
 কিন্তু সেসবের আগে তার নিজের অন্তত একবার জায়গাটা ভালো করে পরীক্ষা করে দেখা উচিত।
 নিজের বুদ্ধির জোরে সে যা জেনেছে তার সবটাই সে ডায়রিতে লিপিবদ্ধ করে রেখেছে।
 কিন্তু এখনো জায়গাটা প্রত্যক্ষ করা হয়নি।
 আর তাছাড়া যদি এইসমস্ত তথ্য সত্যি হয় তবে ডায়রিটা এমন কোনো জায়গাতেই লুকোতে হবে যেখান থেকে সেটাকে নিয়ে কেউ খুব সহজে কোনো খারাপ উদ্দেশ্যে ব্যবহার করতে না পারে।
 হাতে একটা লণ্ঠন ঝুলিয়ে মেয়েটা ঘরের দরজা বন্ধ করে বেরিয়ে আসে বাইরে।
 বাইরে বৃষ্টি তখনো সমানতালে হয়েই চলেছে।
 পুরনো বই, দলিল পত্র সব আগের জায়গাতেই গুছিয়ে রেখে এসেছে সে আর ডায়রিটা ঘরের মধ্যেই এমন এক জায়গায় লুকিয়ে রেখেছে যে আপাতদৃষ্টিতে দেখলে কেউ খুঁজে পাবেনা।
 ঝুলবারান্দা থেকে লণ্ঠনটা উঁচিয়ে ধরে একবার বাইরের দিকে তাকিয়ে পরিস্থিতি বোঝার বৃথাই চেষ্টা করে মেয়েটা।
 কোনোকিছুই ঠিক করে বোঝা যাচ্ছেনা।
 বারান্দা থেকে সিঁড়ি দিয়ে নীচে নেমে এসে প্রধান ফটক খুলে বাইরে বেরিয়ে পড়ে সে।
 এতকিছুর মধ্যে সে টের পায়নি যে অন্ধকারে একটা অবয়ব তার থেকে বেশ খানিকটা দূরত্ব বজায় রেখেই তাকে অনুসরণ করে চলেছে।
 বাড়ি থেকে বেরিয়ে এসে গ্রামের পথে নেমে পড়েছে মেয়েটা।
 ঝড়, বৃষ্টি, জল, অন্ধকার কোনকিছুই যেন তাকে আজ ভয় দেখাতে পারছেনা।
 গ্রামের পথ ছেড়ে এবার সে জঙ্গলের মধ্যে ঢুকে পড়ে।
 জঙ্গলের প্রায় মাঝামাঝি পৌঁছে গিয়ে দূর থেকে দেখতে পায় গন্তব্য।
 আনন্দে উজ্জ্বল হয়ে উঠেছে তার মুখ।
 কিন্তু হঠাৎ মাথায় প্রচণ্ড আঘাত পেয়ে ছিটকে পড়ে জঙ্গলের রাস্তায়।
 বৃষ্টির জলের সাথে রক্ত মিশে ভিজে গেছে পাতা ঝরা পথ।
 অন্ধকারে ফুটে ওঠা সেই অবয়ব এবার যেন একটু নিশ্চিন্তের হাসি হাসে।
 যদিও সেই হাসির শব্দ কেউ পায়না।
 ধীরে ধীরে সে এগিয়ে যায় কাঙ্ক্ষিত জায়গায়।
 মনে মনে প্রথমে একটু খুশি হলেও সেই খুশি বেশিক্ষণ স্থায়ী হয়না।
 পাগলের মতো কিছু একটা খুঁজতে থাকে সে।
 কিন্তু তন্নতন্ন করে খোঁজার পরেও সেই জিনিসের হদিশ পায়না সে।
 অন্ধকার ভেদ করেও তার হতাশা যেন ফুটে উঠেছে জঙ্গল ভেদ করে।
 তার মনের মধ্যে জন্ম নেওয়া লোভার্ত শয়তান তখন ভাবছে... এরপর?
                                 (২) “বিদর্ভরাজ ভীমের রূপবতী ও গুণবতী কন্যা! কি যেন নাম... কি যেন?
 বৌমা... বৌমা...”, খবরের কাগজ থেকে মুখ না তুলেই নিজের একমাত্র ছেলের বউকে ডাকতে লাগলেন হরিনারায়ন গাঙ্গুলি?
 “কি হয়েছে বাবা?
 বলো?
” “বিদর্ভরাজ ভীমের মেয়ে?
 কি যেন নাম?
 মনে পড়ছে না?
 তুমি জানো?
” “দময়ন্তী”?
 গার্গীর উত্তর শুনে ভুরুদুটো আরো খানিকটা কুঁচকে হরিনারায়ণ বাবু বলেন,”হুম।
 কিন্তু তা কি করে হয়! মিলছে না যে।
” “দময়ন্তী ছাড়া আর কিছু হবেনা বাবা।
 ভীমের একমাত্র মেয়ে দময়ন্তী।
 বিদর্ভরাজ ভীম আর তাঁর স্ত্রী ঋষি দমনকে সেবায় তুষ্ট করে দময়ন্তী নামে এক কন্যা এবং দম, দন্ত ও দমন নামে তিন পুত্র লাভ করেন।
 নলের সাথে দময়ন্তীর বিবাহ হয়।
 আমাদের হিন্দু পৌরাণিক ইতিহাসে নল-দময়ন্তীর উপাখ্যান এক বিশেষ স্থান দখল করে আছে।
 আচ্ছা তুমি আমাকে পুরোটা বলো।
 এটা কি পাশাপাশি না উপরে নীচে?
 ওর সাথে আর কি দেওয়া আছে?
” গার্গী গাঙ্গুলি, পেশায় একজন লাইব্রেরিয়ান?
 হরিনারায়ন গাঙ্গুলির একমাত্র ছেলে সিদ্ধার্থ গাঙ্গুলির স্ত্রী।
 সিদ্ধার্থ পেশায় আইনজ্ঞ।
 সে এখন হাইকোর্টে প্র্যাকটিস করছে।
 গার্গী বরাবরই পড়াশোনা ভালোবাসে।
 তবে গতানুগতিক পুঁথিগত বিদ্যা নয়, দেশ বিদেশের কোথায় কি ঘটছে বা ঘটে গেছে, নানারকমের তথ্য সবই ওর ঝুলিতে রয়েছে।
 যেকোনো সিদ্ধান্ত নেওয়ার ব্যাপারে তাই হরিনারায়ণ বাবু ওকে চোখ বন্ধ করে ভরসা করেন।
 তা সে কোনো বৈষয়িক আলোচনা হোক কিংবা শব্দছকের শব্দ খোঁজা হোক সবেতেই গার্গীকে তার সর্বক্ষণ প্রয়োজন।
 কলিং বেলের আওয়াজে চমক ভাঙল শ্বশুর-বৌমার।
 “দাঁড়াও বাবা।
 আমি দেখছি।
”, সকালের শব্দছকের আড্ডা ছেড়ে গার্গী সদর দরজার দিকে এগিয়ে যায় এবার।
 “আপনি?
 কাকে চাই?
”, দরজা খুলে গার্গী প্রশ্ন ছুঁড়ে দেয় হাসিহাসি মুখে দরজায় দাঁড়িয়ে থাকা এক প্রৌঢ়ার দিকে?
 ততক্ষণে একটি অল্পবয়সী মেয়ে পাশে এসে দাঁড়িয়েছে।
 দেখে রীতিমত সম্ভ্রান্ত বাড়ির মহিলা বলেই মনে হয়।
 “তুমি নিশ্চই আমার সিদুর বৌ।
 বাহ বেশ দেখতে! তা হ্যাঁ মা, ভিতরে ঢুকতে দেবে না?
”, প্রৌঢ়া বলেন?
 “না না, আসুন না... বাবা, ও বাবা...দেখো কারা এসেছেন।
”, বলতে বলতে গার্গী ওদের নিয়ে ভিতরে আসে।
 হরিনারায়ন বাবু ততক্ষণে খবরের কাগজ ছেড়ে মুখ তুলে তাকিয়েছেন তাঁর অতিথিদের দিকে।
 “সদু! তুই?
 তিরিশ বছর পর?
 এতোদিন পর মনে পড়ল দাদাকে?
”, অশ্রুসজল চোখে কথাটা বলে গার্গীর দিকে তাকালেন তিনি?
 গার্গী অবশ্য তখন হতভম্ব ভাবটা কাটিয়ে উঠেছে।
 আসলে শ্বশুরমশাইয়ের শেষ কথাটায় সেও বুঝতে পেরেছে যিনি অতিথি হয়ে এসেছেন তিনি আর কেউ নন, তার শ্বশুরের একমাত্র ছোট বোন।
 কিন্তু এতোদিন পরে তাঁর আগমনের হেতু?
                                 (৩) “দাদা!”, দাদার পায়ে হাত দিয়ে প্রণাম করে সৌদামিনী দেবী?
 গার্গী ততক্ষণে তাদের জলখাবারের বন্দোবস্ত করে ফেলেছে।
 “দাদা এখনো মুখ ফিরিয়ে থাকবে নিজের বোনের দিক থেকে?
 যা হয়েছিল ক্ষমা করে দিতে পারবেনা তার জন্য?
”, সৌদামিনী বলেন?
 একটু হেসে হরিবাবু বলেন, “ তোর উপর কি আমি কোনোদিনও রাগ করে ছিলাম বলতো?
... আফসোসটা কোথায় জানিস?
 বাবার উপর অভিমান করে তুই আমাদের সাথেও আর যোগাযোগ রাখলিনা?
 মা তোকে না দেখার মনঃকষ্টে চলে গেলেন।
 আর শেষের দিকে বাবাও তাঁর জেদের বশে করা ভুলের জন্য আফসোস করতেন।
 বাবার অমতে বাবার পছন্দ করা ছেলেকে বিয়ে না করে তুই পালিয়ে বিয়ে করলি।
 আমাদের সংসারটাই ভেঙে গেল।
 আচ্ছা তোর কি একবারও উচিত ছিল না একটা খোঁজ নেবার?
” মাথা নীচু করে কিছুক্ষণ চুপ করে থাকেন সোদামিনী?
 চোখের জল হাতের উপর ঝরে পড়ছে, “দাদা! কোন মুখে আসতাম?
 বাবা, মা তোমাদের সবাইকে ওইভাবে কষ্ট দিয়ে এক কথায় বেরিয়ে এসেছিলাম?
 তবে বিশ্বাস করো দাদা, যার সাথে ঘর ছেড়েছিলাম সে আমাকে মাথায় তুলে রেখেছিল।
” “রেখেছিল মানে?
 আর তোর এমন সাদা পোশাক কেন?
 তবে কি?
”, খারাপ কিছুর আশঙ্কায় বুকের ভিতরটা চিনচিন করে ওঠে হরিবাবুর?
 কান্নায় ভেঙে পড়েন সৌদামিনী।
 “ও আর নেই দাদা।
 ওর শ্রাদ্ধের নেমতন্ন করতেই...” “সদু! কাঁদিস না।
 যদি আরো কিছুদিন আগে আসতিস”, আফসোস বেরিয়ে আসে হরিবাবুর কণ্ঠস্বর থেকে।
 “যে মানুষটার জন্য এতো অশান্তি সেই যখন আর নেই, তাই ছুটে এলাম দাদা।
 ফিরিয়ে দিওনা।
”, আবার ভেঙে পড়লেন সৌদামিনী।
 একদিকে স্বামীকে হারানোর বেদনা, অন্যদিকে এতোদিন পরে নিজের বাপেরবাড়িতে ফিরে আসা।
 বেদনা এবং আনন্দ এই দুই ভিন্ন অনুভূতির প্রকাশ তখন কান্না হয়ে ঝরে পড়ছে সোদামিনীর চোখ ছুঁয়ে।
 চারিদিকের পরিবেশ গম্ভীর হয়ে উঠেছে দেখে গার্গী এসে বলে, “পিসিমনি এতোদিন পরে এসে মুখ ভার করেই থাকবে?
 তুমি আমার বিয়েতেও আসোনি?
 আমাকে আশীর্বাদ করবেনা বুঝি?
” স্মিত হাসেন সৌদামিনী?
 “ধুর পাগলি মেয়ে! দূরে থেকেও আমি সবসময় তোদের ভালো চাই রে বোকা।
 তা হ্যাঁ রে মেয়ে, আমার কাছে গিয়ে কদিন থাকবি তো?
 তোর পিসে বেঁচে থাকতে যদি তোকে দেখতেন খুব খুশি হতেন জানিস?
 তিনিও বড় শিক্ষিত মানুষ ছিলেন।
 তোর মত মেয়ের কদর উনিই বুঝতেন।
 আর কি! সবটাই আমার ভাগ্য! সময় থাকতে যদি তোদের কাছে ছুটে আসতাম!” “ছাড়োনা পিসিমনি।
 আচ্ছা সুমনা তোমার কে হয়?
 ভারী মিষ্টি মেয়ে?
”, কথা ঘোরানোর চেষ্টা করে গার্গী।
 “সুমনা তোর পিসের ছাত্রী।
 তোর পিসের কাছে পি.এইচ.ডি. করছিল।
 আসলে ওর রিসার্চ পেপার হল পুরনো রাজবাড়ির ইতিহাস।
 আর তোর পিসেরা এককালে ওখানকার রাজা ছিলেন।
 তাই সুমনাও আমাদের বাড়িতে থেকেই ওর রিসার্চ করছে।
” “খুব মিশুকে মেয়ে।
 বাবার সাথে কেমন সুন্দর গল্প করছে দেখ।
 আচ্ছা পিসিমনি তোমাদের বাড়িটা সত্যিই রাজবাড়ি?
 মানে পিসেরা যদি রাজাই হন তাহলে তোমার বিয়েটা কেউ মেনে নেয়নি কেন?
”, গার্গী?
 সৌদামিনী হেসে ফেলেন।
 বলেন, “ওরে ওটা দুহাজার উনিশ ছিলনা।
 তখন বাড়িতে প্রেম করে মেয়ে বিয়ে করবে শুনলে মেয়ের বাবা হয় গলায় দড়ি দিত আর নাহয় মেয়েকে শূলে চড়াত।
 বুঝলি?
 আর তখন তোর পিসে করেটাই বা কি?
 আমার সাথে একই কলেজে পড়ত?
 ইতিহাস বিভাগে।
 আমার বাবা আবার মেয়েদের শিক্ষিত করার ব্যাপারে এগিয়ে ছিলেন।
 আমার মাকেও উচ্চমাধ্যমিক পাশ করিয়েছিলেন।
 তা যাই হোক, যা বলছিলাম... তোর পিসের কথা আমার বাবা জেনে গেলেন।
 প্রেম করে বিয়ের ব্যাপারে বাবার আবার আপত্তি।
 কিছু গোঁড়া সংস্কার বুঝলি তো! ব্যাস আমার বিয়ে ঠিক করে দিলেন।
 আর আমিও বাবার মতোই জেদি।
 অনেক বোঝানোর পরেও কোনো লাভ হলনা দেখে বিয়ের কয়েকদিন আগে তোর পিসের সাথে পালিয়ে গেলাম।
 তোর পিসে অবশ্য বলেছিল বাবা মায়ের অমতে গিয়ে কখনো কিছু করবেনা।
 কিন্তু আমার জেদের সামনে তাকেও মাথা নামাতে হল।
 এই আর কি!” “উফফ! বল কই! তোমার মত সাহস যদি এখনকার দিনে মেয়েদের মধ্যে একটুও থাকত।
 সত্যের মুখোমুখি দাঁড়ানোর, কিংবা নিজের ভাগ্য নিজের হাতে লেখার!”, গার্গী বলে।
 “তোমরা কদিন থাকবে তো পিসিমনি?
”,সকাল গড়িয়ে সন্ধ্যে পেরিয়ে রাত হয়েছে?
 সিদ্ধার্থ বাড়ি এসে অবশ্য তার পিসিকে চিনতে পারেনি।
 না চেনারই কথা।
 সৌদামিনী বাড়ি ছেড়েছেন, তখন সদ্য জন্মেছে  সিদ্ধার্থ।
 “নারে সিদু।
আমরা কাল সকালেই রওনা দেবো।
 ওখানে এখন অনেক কাজ।
 তোর ভাইয়েরা ওদিকটা সামলাচ্ছে বলেই আমি সুমনাকে নিয়ে এখানে এলাম।
 আর তাছাড়া আমাদের জমিদারি হয়ত চলে গেছে কিন্তু তার মেজাজ রয়ে গেছে আগের মতই।
 বাড়িতে এখনো দু ঘর আশ্রিতের বাস।
 তাঁর উপর তোর তোর পিসের তুতো ভাইয়েরা আছে।
 তাঁরাও সামলাচ্ছে।
 কিন্তু এখনো ওখানের সব সিদ্ধান্ত আমিই নিই।
 এ আমাদের বাড়ির রীতি।
 বাইরের দিকটা মানে জমি-জমা, এস্টেটের পুরো দিকটা সামলাবে বাড়ির বড় ছেলে আর বাড়ির ভিতরের সমস্ত সিদ্ধান্ত নেবে বাড়ির বড়বউ।
 আমার শাশুড়িমা সব দায়িত্ব নিজে হাতে দিয়ে গিয়েছিলেন আমাকে।
 সেই থেকে সব কিছু আমিই সামলাই।
” “এতোদিন পরে এলে, আর কালই চলে যাবে?
 কটাদিন থাকো?
 তারপর আমাদের সাথেই যাবে নাহয়।
”, বাচ্চাদের মত আবদার করে সিদ্ধার্থ।
 “না সোনা।
 ওদিকটা যে একদম ফাঁকা পড়ে আছে।
 আমি ও বাড়ি ছেড়ে কোনোদিন থাকিওনি কোথাও।
 তোরা বল কবে যাবি।
”, সিদ্ধার্থের মাথায় হাত বোলাতে বোলাতে জিজ্ঞেস করেন সৌদামিনী।
 “আজ তো মঙ্গলবার।
 সামনের রবিবার ঘাট।
 আমরা শনিবারে যাব।
”, সিদ্ধার্থ বলে।
 পিসির আদর কেমন যেন মায়ের ছোঁয়ার কথা মনে পড়িয়ে দিচ্ছে তাকে।
                                 (৪) “হ্যালো! হ্যাঁ বলছি।
 আপনি?
... কি! মানে?
 কিভাবে?
 কখন হয়েছে?
 তারপর?
 আমরা কি আসবো?
 না অসুবিধে নেই?
 আচ্ছা! হ্যাঁ... হ্যাঁ... আপনারা সাবধানে থাকুন।
 আমরা আসছি।
” অন্যান্য দিনের মতোই আজ সকালেও শব্দছক নিয়ে বসেছিলেন হরিনারায়ণ বাবু।
 সিদ্ধার্থ চেম্বারে যাবার প্রস্তুতি নিচ্ছিল আর গার্গী তার লাইব্রেরীর জন্য।
 সাদামাটা দিনটা হঠাৎই কেমন এক লহমায় বদলে গেল ফোনের আওয়াজে।
 গার্গী ফোন রেখে সবার দিকে তাকাতেই দেখল সবাই উদ্বিগ্ন দৃষ্টিতে ওর দিকেই তাকিয়ে আছে।
 সময় নষ্ট না করে গার্গী বলল, “আমাদের এখুনি পিসিমনিদের ওখানে যেতে হবে।
 সুমনা মারা গিয়েছে।
 মানে খুন হয়েছে।
 মাথার পিছনে কেউ ভারী কিছু দিয়ে আঘাত করেছে।
 পিসিমনির ছোটছেলে কুমার ফোন করেছিল।
 আসলে আমাদের তো কাল যাবার কথা ছিল।
 তাই পরিস্থিতি জানাতেই ফোনটা করেছিল।
 যে বাড়িতে খুন হয়েছে সেই বাড়িতে যাওয়াটা উচিত হবে কি না সেটা বলার জন্যই।
 আমি জানিয়েছি আমরা আসছি এবং সেটা আজই।
” পুরুলিয়ার ভিতর দিকে জায়গাটা।
 বিশাল রাজপ্রাসাদের সামনে গাড়িটা এসে দাঁড়ায় ওদের।
 অভ্যর্থনা জানায় কুমার।
 পিসিমনির ছোটছেলে।
 কিন্তু গার্গীর মন পড়ে আছে ঘটোনাস্থলে।
 সে আগে দেখতে চায় কি হয়েছে।
 একপ্রকার জোর করেই সে চলে যায় জঙগলের মধ্যে।
 পৌঁছে দেখে পুলিশ  জায়গাটা ঘিরে রেখেছে।
 ওখানেই আছে সুকুমার, পিসিমনির বড়ছেলে।
 সমর, পিসের ভাগ্নে এবং সুকুমারদের কাকাবাবু অর্থাৎ পিসের খুড়তুতো ভাই।
 “আমি কি একবার দেখতে পারি?
 ডিউটি অফিসারকে জিজ্ঞেস করে গার্গি?
 “”আপনি?
”, অফিসার বিক্রম বলেন?
 “ আমি সৌদামিনী দেবীর দাদার বৌমা।
” “দেখুন এখানে আমরা বাইরের লোককে আসার অনুমতি দিইনা।
 আপনি যেহেতু সৌদামিনীদেবীর বাড়ির লোক তাই...”, অফিসার বলেন।
 “ধন্যবাদ।
”, গার্গী।
 “একটু ভোতা কিছু দিয়ে আঘাত করা হয়েছে!”, গার্গী বিক্রমকে বলে।
 .”বাহ আপনার অবসারভেষন তো বেশ ভালো।
”, বিক্রম।
 “হুম, বাড়ি যান।
 পোস্টমর্টেম রিপোর্ট এলে খবর দেব।
” “আচ্ছা”, গার্গী বলে।
 প্রাসাদটা ঘুরে ঘুরে দেখে গার্গী।
 এরমধ্যে অনেকের সাথেই আলাপ হয়েছে।
 তবে এদে বাড়ির সবচেয়ে পুরনো চাকর রামরতন যেন কেমন।
 সারাক্ষণ যেন সবার উপর নজরদারি করছে।
 ইতিমধ্যে কেটে গেছে তিনদিন।
 গার্গী অনেক কিছু বুঝতে পেরেছে, জানতে পেরেছে।
 যা জেনেছে তা সাংঘাতিক।
 লোভ, লালসা ,হিংসা মানুষকে কোথায় নিজে যেতে পারে তারই উদাহরণ এই বাড়ী।
 অফিসারের সাহায্য নিয়ে সবাইকে জড়ো করেছে আজ... (৫) এবার গার্গী কিছুটা ভূমিকা করেই বলতে শুরু করে, “প্রাচীন গরুড় পুরাণ মতে, রত্ন হীরা বা মণি-মাণিক্য উন্নতি আর সাফল্যের প্রতীক।
 মানুষের জন্য বয়ে নিয়ে আসে সৌভাগ্য।
 আমাদের অনেকেরই এমন ধারণা।
 তাই জ্যোতিষীদের এতো রমরমা।
 কারোর কারোর তো আবাব্র দু হাতের সব আঙুলেই পাথর দেখা যায়।
 একটু তলিয়ে দেখলে কিন্তু দেখা যায় ইতিহাস আমাদের আলাদা কথাই বলছে।
 শুধু সৌভাগ্য নয়, একটি দামী হীরার মালিকানা বয়ে আনতে পারে বিপদ, ষড়যন্ত্র এমনকি মৃত্যুও।
 যেটা এক্ষেত্রেও হয়েছে।
” ঘরে উপস্থিত সবাই হতচকিয়ে গার্গীর দিকে তাকায়।
 কুমার উত্তেজিত হয়ে বলে, “মানে?
 কি বলতে চাইছ বৌদি?
একটু পরিষ্কার করে বলো?
” “আমাকে বলতে দাও কুমার।
 উত্তেজিত হয়োনা।
 পুরোটা শোনো।
 পুরোটা শুনলে সবটাই পরিষ্কার বুঝতে পারবে।
”, খুব শান্ত গলায় কথাটা বলে গার্গী।
 “তারপর যা বলছিলাম, “সারা পৃথিবীতে বিখ্যাত হীরেগুলোর মধ্যে কিছু হীরে হয় তার আকৃতির জন্য বিখ্যাত নয়তো তার সঙ্গে জড়িয়ে থাকা ইতিহাসের জন্য বিখ্যাত।
 কিন্তু কিছু হীরে আছে যেগুলো এদের কোনোটার মধ্যেই পড়েনা।
 সেরকমই একটি হীরে হল হোপ ডায়মন্ড।
 এর বিশেষত্ব হলো এই হীরে যাদের কাছেই গেছে এটি তার সেই ভিন্ন মালিকের নানান দুর্ঘটনা থেকে শুরু করে অপমৃত্যুও ডেকে এনেছে।
 কিন্তু প্রথমেই বললাম মানুষের লোভই তাকে পৌঁছে দিয়েছে ধবংসের পথে।
 তা এঈ হীরেটি পাওয়া যায় ভারতবর্ষের গোলকুন্ডার কোল্লুর খনি থেকে, যেটা এখন অন্ধপ্রদেশে।
 এই খনি থেকেই পাওয়া গিয়েছিলো বিশ্ববিখ্যাত কিছু হীরা।
 যেমন রাশিয়ার অরলভ ডায়মন্ড  এবং ইংল্যান্ডের রাণীর মুকুটে শোভা পাওয়া বিশ্ববিখ্যাত কোহ-ই-নূর।
 নকশা অনুযায়ী তিন কোণা এই ‘ট্যাভেনিয়ার ব্লু’, বর্তমানে অবশ্য হোপ ডায়মন্ড নামে পরিচিত।
 বিখ্যাত ফরাসী পর্যটক ও রত্ন-ব্যবসায়ী জাঁ ব্যাপটিস্ট ট্যাভেনিয়ার হীরেটি সর্বপ্রথম পশ্চিমাদের সমক্ষে আনেন।
 সম্ভবত তার নাম থেকেই হীরেটীর প্রথম নাম করণ হয় ‘ট্যাভেনিয়ার ব্লু’।
” “দাঁড়াও দাঁড়াও গার্গী।
 অফিসার আমরা কি এখানে বিদেশে থাকা কোনো হীরের আগাপাছতলা জানতে এসেছি?
 দেখুন আমাদের মন মেজাজ কারোরই এখন ভালো নেই?
 তাই অযথা সময় নষ্ট করতে ইচ্ছে করছেনা।
 প্লিজ এই নাটকগুলো বন্ধ হোক।
”, সুকুমার আর কুমারের কাকাবাবু পুলিশ অফিসার বিক্রমকে উদ্দেশ্য করে কথাগুলো বলেন।
 “দাঁড়ান না কাকাবাবু।
 গার্গী অযথা কথা বলার মত মেয়ে নয়।
 ও কি বলছে একটু শুনুন।
”, সিদ্ধার্থ বলে।
 স্ত্রীকে অপমান করায় সিদ্ধার্থের গায়ে লাগে কাকাবাবুর কথাগুলো।
 গার্গীকে বলে, “তুমি প্লিজ তাড়াতাড়ি বলো।
” হালকা হেসে গার্গী আবার বলতে শুরু করে, “কথিত আছে,  ট্যাভেনিয়র কোনো এক মন্দিরের মূর্তির চোখ থেকে হীরাটি সরিয়েছিলেন।
 সেখানকার পুরোহিতের দেয়া অভিশাপই নাকি হীরাটি বয়ে বেড়াচ্ছে।
 ট্যাভেনিয়ার যখন হীরাটি সংগ্রহ করেন, তখন এর ওজন ছিলো প্রায় ১১২ ক্যারাট।
 ১৬৬৮ সালে আরো ছোট-বড় চোদ্দোটি হীরার সাথে তিনি এই হীরাটিও বিক্রি করেন সম্রাট চতুর্দশ লুই এর কাছে।
 নীল দ্যুতিময় হীরাটি পরিচিত হয় ‘ফ্রেঞ্চ ব্লু’ নামে।
 ট্যাভেনিয়ার স্বাভাবিক মৃত্যুবরণ করেন রাশিয়ায়।
 যেমন বিভ্রান্তি আছে তিনি হীরাটি কিনেছিলেন নাকি চুরি করেছিলেন, বিভ্রান্তি আছে তাঁর মৃত্যু নিয়েও।
 অনেকের মতে, তিনি বৃদ্ধ বয়সে কুকুরের আক্রমণে মারা যান।
 উনিশ শতকের শুরুর দিকে হীরাটিকে ব্রিটেনে দেখা যায়।
 রাজা চতুর্থ জর্জ হীরাটি কেনেন।
 মৃত্যুর পর দেনা পরিশোধ করতে তাঁর সহায় সম্পত্তি বিক্রি করা হয়।
 সেই তালিকায় হীরাটিও ছিলো।
রাজা চতুর্দশ লুইয়ের স্বাভাবিক মৃত্যু ঘটে।
 হোপ ডায়মন্ডের সর্বনাশ শুরু হয় রাজা ষোড়শ লুই থেকে।
 উপযুক্ত প্রমাণবিহীন একটি দাবী আছে যে, রাজা সর্বপ্রথম তাঁর গোপন প্রেমিকা মাঁদাম দ্য মন্তেস্প্যানকে হীরাটি উপহার দেন।
 কিন্তু তিনি রাজা ও রাষ্ট্রবিরোধী কার্যক্রমে যুক্ত থাকায় হীরাটি পুনরায় ফিরে আসে রাজপ্রাসাদে।
 দরবারের রাজপুরুষ নিকোলাস ফুকে মাত্র একবার ধার করে এক পার্টিতে হীরাটি পরেছিলেন।
 এর পরপরই তিনি রাজার রোষের শিকার হন।
 তাকে ‘ক্ষমতা দখলের অপচেষ্টা’র অপরাধে যাবজ্জীবন কারাদন্ডে দন্ডিত করা হয়।
 পনেরো বছর তার জেলেই কাটে।
 অনেকের ধারণা, ইনিই ‘ম্যান ইন দ্য আয়রন মাস্ক’।
 চরম দুঃশাসনের মাশুল গুণতে ফরাসী বিপ্লবের সময় ষোড়শ লুই ও তাঁর স্ত্রী আন্তোনেতঁ প্রাণ হারান গিলোটিনে।
 এরপর রাজপ্রাসাদের অন্যান্য মূল্যবান জিনিসপত্রের সাথে হীরাটিও চুরি হয়ে যায়।
 ফরাসী রাজদরবারে হীরাটি দুবার কাটাই করে নতুন আকৃতি দেওয়া হয়।
 তখন ১৮৩৯ সাল।
 স্যার উইলিয়াম ফিলিপ হোপ নামে এক ব্রিটিশ ব্যাংকার কিনে নেন হীরাটি।
 তখন হীরাটির ওজন ছিলো প্রায় ৪৬ ক্যারাট।
 তাঁর পরে হীরাটি হস্তগত হয় তার ভ্রাতুষ্পুত্র হেনরি থমাস হোপের কাছে।
 অভিশাপ নামে স্যার হেনরির ছেলে লর্ড ফ্রান্সিস হোপ এর উপর।
 উত্তরাধিকার সূত্রে বেশ ভালোই সম্পত্তি পেয়েছিলেন তিনি।
 জুয়ার নেশা আর বেহিসেবী খরচের কারণে ফ্রান্সিস দেউলিয়া হন।
 তাঁর স্ত্রী মেরি ইয়োহে তাঁরই প্রতিদ্বন্দ্বীদের একজনের সাথে পালিয়ে যান, পরবর্তীতে মৃত্যুবরণ করেন নিদারুণ দারিদ্র্যে।
 এই হোপ পরিবারের নামানুসারেই হীরাটির নাম এখন ‘হোপ ডায়মন্ড’।
“ “প্লিজ বৌদি এখন এইসব ছেড়ে আসল কথাটা বলো।
 কোথায় কোন হীরে আছে কিনা সেটা জানতে চাইনা।
”, সুকুমার অধৈর্য হয়ে পড়ে।
 শুধু সুকুমার নয়, ঘরের মধ্যে অনেকেই তখন নিজেদের বিরক্তি প্রকাশ করছে।
 এবারে একটু উত্তেজিত হয়ে যায় গার্গী, “শান্ত হয়ে বসো সুকুমার।
 শুধু সুমনাকেই নয় তোমার বাবাকেও খুন করা হয়েছিল।
 তার কারণটা কি জানো?
 এই ইতিহাস!” ঘরের মধ্যে যেন বিদ্যুৎ চমকে উঠেছে গার্গীর এক কথাতেই?
 কুমার তার চেয়ার ছেড়ে উঠে দাঁড়িয়েছে, “ কি?
 কি বলতে চাইছটা কি তুমি বৌদি?
 বাবাকে খউন করা হয়েছে?
 যা বলছ ভেবে বলছ?
 ের ফল কি হবে সেটা ভেবেছ একবার?
” এবার অফিসার বিক্রম গর্জন করে ওঠেন, “আপনাদের সবাইকেই বারবার বলা হচ্ছে চুপ করে বসতে?
 প্রথমত আপনারা কেউ সেকথাতে কানই দিচ্ছেনা।
 গার্গী দেবী কথাগুলো বলছেন তাই এতো ভদ্রভাবে বলছেন।
 আমি যদি বলতে শুরু করি তার ফল কি হবে সেটা ভেবে দেখেছেন তো?
” জোঁকের মুখে নুন পড়ার মতোই চুপ করে যায় সবাই?
 গার্গী আবার বলতে শুরু করে, “নানাজনের হাত ঘুরে এরপর হীরাটি গিয়ে ঠেকে আমেরিকান রত্নব্যবসায়ী পিয়েরে কার্টিয়ের কাছে।
 ততদিনে হীরাটি নিয়ে লোকমুখে কিছু গল্প চাউর হয়ে গেছে।
 আমেরিকায় গবেষকদের অনেকেই কার্টিয়েকে দায়ী করেন হীরাটির ‘অভিশপ্ত’ তকমা জোটার পেছনে।
 তিনি সম্ভবত হীরাটির বাজার দর বাড়ানোর জন্য নানারকম গুজব ছড়িয়ে দিয়েছিলেন।
 বিংশ শতকের শুরুর দিকে সাইমন ফ্রাঙ্কেল নামক এক ব্যবসায়ী হীরাটিকে নিলামে তোলেন।
 এরপর তুরস্কের অটোমান সাম্রাজ্যের শেষ সুলতান দ্বিতীয় আবদুল হামিদের তোষাখানায় স্থান পায় হীরাটি।
 আবদুল হামিদ ওটি বিক্রির জন্য সব ব্যবস্থা করেন।
 কিন্তু কার্যক্রম সম্পূর্ণ হবার আগেই তিনি ক্ষমতাচ্যূত হন এমনকি হীরা বিক্রির একটি পয়সাও তার ভাগ্যে জোটে নি।
 হীরাটি অভিশাপ বয়ে আনে এর পরবর্তী ক্রেতা ইভালিন ওয়ালশ ম্যাকলিন এর জন্য।
 ১৯১২ সালে ওয়াশিংটনের ম্যাকলিন দম্পতি হীরাটি কেনেন।
 ইভালিনের ছেলে গাড়ি দুর্ঘটনায় মারা যান, মেয়ে আত্মহত্যা করেছিলেন।
 স্বামী অন্য একজন মহিলার পেছনে ছুটে ছুটে শেষে মারা যান এক উন্মাদ-আশ্রমে।
 হীরার তথাকথিত অভিশাপের ভুক্তভোগীদের মধ্যে ইভালিনের ক্ষতির তালিকাটাই সবচেয়ে বড়।
 ইভালিনের সর্বনাশের পর অভিশাপের একটি প্যাটার্ন স্পষ্ট হয়।
 যে মালিকের উপর বিপদ এসেছে, তার পরবর্তী জন কোনো ক্ষতির সম্মুখীন হয় না।
 সেই প্যাটার্ন অনুসারেই বলা যায়, ম্যাকলিন এস্টেটের কাছ থেকে ১৯৪৫ সালে হীরাটি কিনে হ্যারী উইনস্টোন অভিশাপ এড়িয়ে যান।
 ১৯৫৮ সালে তিনি এটি বিক্রি করেন, মতান্তরে দান করেন স্মিথসোনিয়ান ইনস্টিটিউটের ‘ন্যাশনাল মিউজিয়াম অভ ন্যাচারাল হিস্ট্রি’কে।
 এই অব্দি মিউজিয়ামটি কোনো দুর্ঘটনার মুখোমুখি হয় নি।
 তবে যে পোস্টম্যান হীরাটি মিউজিয়ামে পৌঁছে দিয়েছিলো , সেই জেমস টড অত সৌভাগ্যবান ছিলেন না।
 তিনি ট্রাকের ধাক্কায় আহত হন, অল্প কিছুদিন পরেই তার স্ত্রী ও পোষা কুকুরটি মারা যায়।
 আরোও কিছু দিন পর তার বাড়িতে আগুন লাগে।
 হীরাটির সান্নিধ্যে এসে ক্ষতির সম্মুখীন হয়েছেন এমন একজন মেরি লুই, তিনি ছিলেন রাণী আন্তোনেতেঁর সবচেয়ে বিশ্বস্তদের মধ্যে একজন।
 তিনি উন্মত্ত জনতার হাতে নৃশংস ভাবে খুন হন।
 ডাচ রত্ন-ব্যবসায়ী উইলিয়াম ফলস রত্নটির কাটাই করেছিলেন।
 তার ছেলে তাকে হত্যা করে আত্মহত্যা করে।
 গ্রীক ব্যবসায়ী সিমন ম্যানক্রাডিসও হীরাটির ছোঁয়া পেয়েছিলেন কিছুদিনের জন্য।
 তিনি সপরিবারে গাড়ি দুর্ঘটনায় মারা যান।
 ১৯৫৮ সাল থেকে হীরাটি কারো কোনো ক্ষতির সম্ভাব্য কারণ না হয়ে বহাল তবিয়তেই আছে স্মিথসোনিয়ান মিউজিয়ামে।
 এর বর্তমান ওজন প্রায় ৪৫.৫২ ক্যারাট।
 পিয়েরে কার্তিয়ের করা ডিজাইন অনুযায়ীই শেষবার হীরাটি কাটাই হয়েছে।
 গবেষকরা জানিয়েছেন এর নীলাভ দ্যুতির কারণ বোরন কণার উপস্থিতি।
 হীরাটিকে ঘিরে বসানো আছে ১৬ টি এবং গহনার চেইনে আছে ৪৫ টি সাদা হীরা।
 এই হীরা গুলো মিসেস ইভালিন ওয়ালশের।
 সম্প্রতি গবেষকরা জানিয়েছেন, ‘ফ্রেঞ্চ ব্লু’ কিংবা ‘ট্যাভেনিয়ার ব্লু’ নামে পরিচিত হীরাটির অদ্ভুত নীলাভ দ্যুতির কারণ এর আণবিক গঠনে বোরন কণার উপস্থিতি।
 রহস্যময় নীল দ্যুতির সাথে যেন বিতর্কও ছড়ায় হীরাটি।
 জানিনা হীরাটি সত্যিই অভিশপ্ত কী না, অভিশাপ বলে আদতে কিছু আছে কী না সে।
 ট্যাভেনিয়ারের মৃত্যু রহস্যাবৃত, চতুর্দশ লুই ও তাঁর স্ত্রীর মৃত্যু হয়ত স্রেফ রাজনৈতিক পট-পরিবর্তনের কারণ।
 ফ্রান্সিস হোপ নিজেই সবচেয়ে দায়ী নিজের ধ্বংস ডেকে আনার জন্য।
 জেমস টডের দুর্ঘটনা কেনই বা অভিশাপের কারণে হবে?
 তিনি তো পোস্টম্যান বৈ আর কিছুই ছিলো না?
 তবে কী হোপ ডায়মন্ডের অভিশাপ বলতে যা আছে পুরোটাই ধুরন্ধর ব্যবসায়ী পিয়েরে কার্টিয়ের গুজব?
  কিন্তু ইভালিন ওয়ালশের পরিবার ধ্বংস হয়ে যাওয়া কিংবা দ্বিতীয় আবদুল হামিদের সিংহাসন হারানো?
 রহস্য ঘনীভূত করতে হীরাটি নিজেই যেন এর অভিশাপের প্যাটার্ন তৈরী করেছে?
 ১৯৫৮ সাল থেকে স্মিথসোনিয়ান মিউজিয়ামে আছে হীরাটি এবং এ পর্যন্ত মিউজিয়ামের কারো ক্ষতি ডেকে আনে নি।
 তবে কী হীরার অভিশাপ শুধু ব্যক্তির বেলায়ই খাটে?
 নাকি হীরাটির হাত বদলের ঘটনাগুলোর সাথে কাকতালীয়ভাবে কয়েকটা দুর্ঘটনার সময় মিলে গেছে?
 ”, এতোটা বলে গার্গী থামে?
 “এবার আসল ঘটনায় আসি, যার জন্যই খুন হতে হল পিসে আর সুমনাকে।
 সত্যিই যদি ট্যাভেনিয়র হীরেটি কোনো বিগ্রহের চোখ থেকে চুরি করে থাকেন তবে আরো একটি হীরে থাকার কথা, সেটা তাহলে কোথায়?
”, গার্গী?
 “মানে?
 কোথায়?
”, এবার সৌদামিনী প্রশ্নটা করেন?
 “এখানে।
 এই রাজপ্রাসাদে।
”, গার্গী কথাটা বলার সঙ্গে সঙ্গেই যেন আবারো বজ্রাঘাত পড়ে ঘরের ভিতরে।
 “কি?
 কি বলছ গার্গী?
”, সিদ্ধার্থ প্রশ্ন করে?
 (৫) ব্যাঙ্গাত্মক হাসি হেসে ঘরে উপস্থিত প্রত্যেকের দিকেই তাকায় গার্গী, “ ধন সম্পদ যে মানুষকে কিভাবে নৃশংস করে তুলতে পারে সেটা সত্যিই এই বাড়িতে না এলে বুঝতে পারতাম না।
 যাক গে... যা বলছিলাম।
 পিসে ছিলেন ইতিহাসের অধ্যাপক।
 তার সঙ্গে একজন গবেষকও।
 এই রাজবাড়িই ছিল তাঁর গবেষণাগার।
 আর সুমনা তাঁর গাইডেন্সেই গবেষনার কাজ এগিয়ে নিয়ে যাচ্ছিল।
 পিসের দীর্ঘ তেইশ বছরের অধ্যাবসায়ের ফলে জানতে পারা সেই অজানা ইতিহাসই তাঁর জীবনের শেষ ডেকে আনল।
 আর সুমনা?
 তাকে মরতে হল কারণ সে ছিল পিসের ছাত্রী?
 পিসে বুঝতে পেরেছিল মেয়েটির মধ্যে লোভ নেই।
 আছে অজানাকে জানবার ইচ্ছে।
 তাই বিশ্বাস করে একমাত্র সুমনাকেই সবটা বলেছিল যেকথা তিনি তাঁর নিজের সন্তানদের এমনকি নিজের স্ত্রীকেও বলেননি।
” “কি বলছিস গার্গী?
 কি এমন কথা যেটা তোর পিসে আমাকে অবধি বলেননি?
”, সৌদামিনী অবাক হন?
 “বলছি পিসি।
 সেই বিখ্যাত বা কুখ্যাত হীরে হোপ ডায়মন্ডের জোড়া আরেকটা যে হীরের কথা বললাম সেটা তোমাদের এই বিশাল রাজপ্রাসাদেই রয়েছে।
 আর উত্তরাধিকার সূত্রে সেই হীরের মালিক ছিল পিসে।
 পিসে যদিও হীরেটা খুঁজে পায়নি।
 খুঁজে পেয়েছিল সুমনা।
 আর তাই তাকে মরতে হল।
”, গার্গী।
 “কিন্তু হীরেটা এখন কোথায়?
 আর কেই বা খুন করেছে মামাবাবুকে?
 আর কিভাবে খুনটা হয়েছে?
 ডাক্তার কিন্তু নরমাল ডেথই লিখছেছে সার্টিফিকেটে!”, সমর জিজ্ঞেস করে?
 “হীরের হদিশ পরে দেবো।
 আগে আসি খুনের কথায়।
 সুমনাকে যে মেরেছে আর পিসে কে যে খুন করেছে তারা আলাদা লোক।
 কিন্তু তাদের মাথাটা একজনই।
”, গার্গী বলে চলে... “কুমার তুমি জানতে তোমার বাবা বহুমূল্য এক হীরে নিয়ে রিসার্চ করছেন।
 তুমি তোমার বাবার রিসার্চ কপি চুরি করার চেষ্টাও করেছিলে।
 এখন মিথ্যে বলে কোনো লাভ নেই।
 কারণ আমার কাছে তার প্রমাণ আছে।
” ক্ষিপ্ত হয়ে ওঠে কুমার, “দেখো বৌদি সম্মান দিচ্ছি বলে তার সুযোগ নিওনা।
 কি বলতে চাইছটা কি তুমি?
 আমি নিজেই নিজের বাবাকে মেরেছি?
 আর গল্প পাচ্ছনা?
” “তোমাকে তোমার বাবার রিসার্চ কপি চুরি করতে দেখে ফেলেছিল তোমাদের বাড়ির বৃদ্ধ চাকর রামরতন?
 একমাত্র তারই তোমার বাবার পড়ার ঘরে যাবার অনুমতি ছিল।
 তাই সে তোমার হাতে ওই রিসার্চ পেপার দেখেই বুঝতে পারে এবং তোমার পথ আগলায় আর পিসেকে বলে দেবার ভয়ও দেখায়।
 তুমি ওর হাতেই পেপারটা দিয়ে ওকে হুমকিও দাও।
 সে কথা সে আমার কাছে এবং পরে বিক্রম বাবুর কাছে স্বীকার করেছে।
 সে যে আসলে এ বাড়ির মতোই পুরনো আর তার চোখে যে কতকিছুই ধরা পড়েছে সেকথা ক্রমশ প্রকাশ্য।
” “এবার আসি সুকুমারের কথায়।
 সুকুমার তুমি সুমনাকে ভালবাসতে?
 কিন্তু সুমনা ভালোবাসতো সমরকে?
 তোমাদের আশ্রিতকে।
আর তুমি সেটা জানতে ... তাই তো?
”, গার্গী প্রশ্ন ছুঁড়ে দেয় সুকুমারের দিকে?
 “হ্যাঁ তো?
 নিশ্চই এখন বলবে না যে প্রতিহিংসা নিতে গিয়ে ওকে খুন করেছি?
 না মানে তুমি অনেকক্ষণ ধরে যা গাঁজাখুরি গল্প বানিয়ে এর ঘাড়ে ওকে আর তার ঘাড়ে অন্যকে চাপাচ্ছ! যতসব!”, সুকুমার যেন ঝাঝিয়ে ওঠে গার্গীকে?
 “আরে! রাগ করছ কেন সুকুমার।
 শুনলাম শহরে তোমার ব্যবসাটা মন্দা চলছে।
 আর তুমিও তো জানতে হীরেটার ব্যাপারে।
 তোমার যেন কত দেনা হয়েছে?
”, গার্গী শান্ত গলায় কথা বলতে থাকে?
 “বাজারে আমার দেনা আছে।
 তাতে কি?
 হ্যাঁ আমি জানতাম হীরেটার কথা?
 ওটা হাতে পেলে আমাম্র ব্যবসাটা আবাব্র দাঁড়িয়ে যেত।
 কম করে চার পাঁচ কোটি টাকা তো হবেই।
 আর বাবার পরে ওটার উপর অধিকার আমার।
 যেহেতু আমি বাবার বড় ছেলে।
”, সুকুমার।
 “সেসব আগের যুগে হতো দাদা।
 এখন সম্পত্তির উপর সব সন্তানের সমান অধিকার।
”, সুকুমারের কথার মধ্যে কথা বলে কুমার।
 “দাঁড়াও দাঁড়াও! আগে আমি বলে নিই।
 পরে না হয় তোমরা সম্পত্তি ভাগ করতে বোসো।
 হ্যাঁ সুকুমার... তুমি বেশিদূর পড়াশনা করোনি জানি।
 তোমার বাবার মত শিক্ষিত হলে হয়তো এই ভুলটা বলতে না।
 যে হীরেটা নিয়ে আলোচনা হচ্ছে সেটা এখন অ্যান্টিক।
 ওটার দাম এখনকার বাজারদর হিসাবে চার পাঁচ কোটি নয়, প্রায় চল্লিশ হাজার কোটি টাকা।
”, কথাটা বলতেই সুকুমারের মুখ থেকে অস্ফুটে বেরিয়ে এলো, “কি! এও কি সত্যি!” “হুম... সত্যি।
 আচ্ছা সমর, সুমনা তো তোমাকে ভালোবাসতো।
 তা ও তোমাকে বলেনি হীরেটার খোঁজ ও পেয়ে গেছিল?
” , গার্গীর কথাটা শুনে প্রথমে একটু ঢোক গিলে সমর বলল, “না বৌদি?
 আমাকে ও কোনোদিনই কিছু বলেনি।
 আমি কিছুই জানতাম না।
 জানলে ওকে এইসব নিয়ে কিছুতেই এগোতে দিতাম না।
” “কি অদ্ভুত দেখো সমর।
 অথচ আমি তোমার ঘর থেকে এটা পেলাম”, বলেই সমরের মুখের সামনে সুমনার হাতে আঁকা একটা নকসা আর ছোট্ একটা ডাম্বেল তুলে ধরল গার্গী।
 “না...নাহ! আমি... আমি কিছু জানিনা... বিশ্বাস করো।
 আমি জানিনা কিছু!”, সমরের গলায় ভয়ের ছাপটা এখন স্পষ্ট।
 “সুমনাকে খুন তুমিই করেছ সমর।
 ডাম্বেলের মাথার রক্ত লেগে আছে এখনো।
 ফরেন্সিকে কিন্তু সবটাই ধরা পরছে।
 দেখো সমর।
 আমি কিন্তু সবটাই জানি।
 যা হয়েছে স্বীকার করো।
 পুলিশকে সব সত্যিটা বললে হয়তো তোমার শাস্তি কিছু কমবে।
”, গার্গী বলে।
 কান্নায় ভেঙে পড়েছে সমর, “লোভ!লোভ! লোভের জন্য ওতো ভালো মানুষটাকে শেষ করে দিলাম! সুমনা যেদিন প্রথম আমায় বলল যে ও এই বাড়ির গুপ্তধনের হদিশ পেয়েছে সেদিনই লোভ আমার মনের মধ্যে গেঁথে গিয়েছিল! ভেবেছিলাম হীরের কথা মামাবাবুর পরে আমি আর সুমনা ছাড়া আর কেউ জানেনা।
 তাই মামাবাবুকে সরাতে পারলেই... আমি বিজ্ঞানের ছাত্র।
 ড্রাগ নিয়ে পড়াশোনা করেছি।
 তাই সেসব জোগাড় করতেও ঝামেলা হয়নি।
 সুমনা মামাবাবুকে লুমিনল দিত।
” “লুমিনল মানে?
”, সুকুমার জিজ্ঞেস করেন?
 “লুমিনল এক ধরণের ড্রাগ যেটা হিমোগ্লোবিনের সাথে মিশে গিয়ে রক্তে আর বি সি এর মাত্রা কমিয়ে দেয়।
 সাধারণ ভাষায় যাকে আমরা বলি রক্ত জল হয়ে যাওয়া।
 কিন্তু পরে রক্ত পরীক্ষা করলে এই ড্রাগের কোনো ট্রেস পাওয়া যায় না।
 আর তাই জন্যই ডাক্তার নরমাল ডেথ সার্টিফিকেট দিয়েছিলেন পিসেকে।
”, গার্গী বলে।
 “সমর তুমি বলো বাকিটা।
”, গার্গী বলে।
 “আসলে মামাবাবুকে রোজ ক্যালসিয়াম সিরাপ খেতে হতো।
 প্রায় সারাটাদিন মামাবাবুর সাথে থাকার জন্য সুমনাই মামাবাবুর ওষুধ গুলো দিত।
 প্রত্যেকদিন সিরাপের বোতলের মুখের ছিপিতে ও লুমিনল লাগিয়ে দিত।
 আর মামাবাবুর অভ্যেস ছিল ছিপিতে ঢেলে ওষুধ খাওয়া।
 ওষুধ খাওয়া হয়ে গেলে ও ছিপিটা আবার ধুয়ে রাখত।
 যাতে কোনোদিনই কেউ টের না পায়।
”, সমর বলে।
 (৭) “ছিঃ! তোকে ছোট থেকে মানুষ করলাম আর তুই! যে থালায় খেলি সেই থালাতেই...! ওমন দেবতার মতন মানুষকে মেরে ফেললি?
”, কান্নায় ভেঙে পড়ে সৌদামিনী?
 “আরেহ দাঁড়াও দাঁড়াও পিসিমনি।
 পুরোটা তো বলা হয়নি।
”, গার্গী।
 “পুরোটা মানে?
”, সৌদামিনী বলেন?
 “কি কাকাবাবু... এবার বাকিটা আপনি বলুন।
”, গার্গী এবার সুকুমারদের কাকার দিকে তাকায়।
 “আমি?
 আমি কি বলব?
 দেখ মেয়ে অনেকক্ষন ধরে তোমার এই বাড়াবাড়ি শুনছি?
 তুমি দাদার খুনিকে ধরিয়েছ... এবার কি বাকি আছে?
 দেখো গে ওই সমরই মেরেছে সুমনাকে?
 যাতে ভাগ দিতে না হয়।
”, কাকাবাবু বলেন।
 “সুমনাকে যে সমরই মেরেছে সেকথা তো আমি জানি।
 কিন্তু সেই কাজটা করতে বলেছিলেন আপনি।
 তাই না?
”, গার্গী এবার রুদ্রমুর্তি ধারণ করে?
 চমকে ওঠেন অফিসার বিক্রম নিজেও।
 “ আর একটা মিথ্যে কথা বলবেন না কাকাবাবু।
 লজ্জা করেনা?
 একটা হীরের পিছনে ছুটতে গিয়ে মেয়ের বয়সী একটা মেয়েকে খুন করলেন আর নিজের দাদাকে খুন করালেন?
 দুটো খুনের দায় আপনার মাথার উপর ঝুলছে?
 রুলের গুঁতো খেলেই বুঝবেন কে বাড়াবাড়ি করছে” গার্গীর রুদ্ররূপ দেখে কাকাবাবু আরো উদ্ধত হয়ে বলেন, “কি প্রমাণ আছে আমিই সমরকে বলেছি সুমনাকে খুন করতে?
 জিজ্ঞেস করো সমরকে?
 পারবে?
 ও বলতে পারবে?
 কে ওকে অর্ডারগুলো দিত?
 আমি যা বলার ফোনেই বলতাম!” “যাক?
 বিক্রমবাবু আশা করি আপনাকে আর কোনো কসরত করতে হবেনা সত্যি বের করার জন্য! অপরাধী নিজেই দোষ স্বীকার করছে তাহলে।
”, গার্গীর মুখে হাসি... “তা বলুন কাকাবাবু এতোকিছু কিসের জন্য?
” “চিরকাল...চিরকাল আমি দাদার তলায় ছায়া হয়েই রয়ে গেলাম?
 আমি দাদার খুড়তুতো ভাই।
 আমার বাবাও কোনোদিন মর্যাদা পায়নি আর আমিও... কতদিন বলো?
 আর কতোদিন সহ্য করব! আর ওই লোকটার সম্পত্তির দিকে কোনো নজরই ছিলনা?
 গবেষনা গবেষনা করেই গেল।
 ছোট হয়ে জন্মানোটা কি আমার দোষ?
 তাই যখন জানতে পারলাম এই হীরেটার কথা তখনই মনে মনে ঠিক করে নিয়েছিলাম দাদাকে এই হীরে পেতে দেবনা কিছুতেই?
 ও মিউজিয়ামে দান করেই দিত হীরেটাকে।
 কি লাভ হতো?
 আমার বাড়ির সম্পত্তি!”, দুহাতে মুখ ঢেকে ফেলেন কাকাবাবু?
 “এই এই দুটোকে নিয়ে যাও, জিপে তোলো।
”, অফিসার বিক্রম তার স্বভাব সিদ্ধ ভঙ্গীতে বলেন।
 “আরে দাঁড়ান, দাঁড়ান অফিয়ার।
আসল কালপ্রিট তো এখনো মুখই খোলেনি।
”, গার্গী বলে।
 “আসল কালপ্রিট?
 সব তো হয়েই গেল গার্গী?
 আবার কি?
”, সিদ্ধার্থ জিজ্ঞেস করল কিছুটা অবাক হয়ে?
 “তুমি এবার বলো হীরেটা কোথায়?
” “পিসিমনি?
”, এবার সৌদামিনীর দিকে তাকালো গার্গী?
 এরমধ্যেই চকিতে একটা অদ্ভুত কাজ করলেন সৌদামিনী।
 হাতের সামনে থাকা ফুলদানিটা ছুঁড়ে মারতে গেলেন গার্গীর দিকে।
 প্রবল দক্ষতায় তাকে ধরে নিলেন অফিসার বিক্রম।
 “হ্যাঁ এইসব কিছুই আমি করিয়েছি।
 আমি আর ওই লোকটাকে সহ্য করতে পারচ হিলাম না।
 তোরাস জানিস এই এতো বড় বাড়ি, প্রাসাদ... আর আমি তার কর্ত্রী।
 কিন্তু যে মানুষটাকে নিয়ে আমার সংসার?
 সে তো আমার নেই আর! এতোগুলো বছর শুধু কাজ, আর গবেষণা! হীরেটার কথা জানিয়েছিল আমাকে?
 একটা হীরে কি আমার থেকে দামী?
 আমি যখন আর ওর জীবনে নেই তখন ও বেঁচে থেকে কি করত বলতো?
 তাই আমিই ওর ভাই কে দিয়েই ওকে খুন করাই?
”, সৌদামিনী মেঝেতে বসে পড়েন।
 “আর আসল কারণটা বলো পিসিমনি।
 এই কথাটা ঠিক জুতসই নয়।
 ছাড়ো... আমি বলছি! আসলে তুমি অনেক দিন ধরেই একটা অবৈধ সম্পর্কে জড়িয়ে পরেছিলে তোমারই দেওরের সাথে।
 সে কথা পইসে জানতে পারে।
 দূরত্ব আরো বাড়ে তোমাদের মধ্যে।
 রামরতন সবটাই দেখেছে এবং বলেছে।
 আর তোমার ঘর থেকে কাকাবাবুর চিঠিও পেয়েছি।
”, গার্গী এই কথাটা বলতেই ঘরের মধ্যে আলোড়ন হয়।
 সুকুমার আর কুমার দুজনেই হতভম্ব হয়ে পড়ে নিজেদের মাকে এই অবস্থায় দেখে।
 “কেন যে এতো বছর পরে আমাদের বাড়ীতে গিয়ে আমাদের নেমতন্ন করতে গেলে পিসিমনি! অফিসার এদের তিনজনকেই নিয়ে যাবার ব্যবস্থা করুন!”, গার্গী বলে।
 “সবই তো হল... কিন্তু হীরেটা কোথায়?
”, সিদ্ধার্থ জিজ্ঞেস করে?
 “জঙ্গলের মধ্যে পুরনো রাজবাড়ির লাগোয়া যে মন্দির সেখানে চলো সবাই আমার সাথে।
 হীরে ওখানেই আছে।
”, গার্গী বলে।
 সবাই ওকে অনুসরণ করতে করতে চলে আসে জঙ্গলের মধ্যে।
 ভাঙা রাজপ্রাসাদের লাগোয়া মন্দির।
 কিন্তু কোথায় সেই নীল রঙের হীরে?
 গার্গী যেন সবটাই আগে থেকে দেখে রেখেছে এমন ভঙ্গিতে মন্দিরে ঢুকে ভাঙা বিষ্ণুমূর্তির বাঁশিতে প্রথমে অষ্টম ফুটোতে একটা আঙুল দিয়ে চেপে রাখে , তারপর একই ভঙ্গিমাতে দ্বিতীয় ও চতুর্থ এবং সবশেষে ষষ্ট ফুটোতে চাপ দেয়?
 এবং শেষে প্রণামের ভঙ্গিতে বিষ্ণুদেবের পায়ে চাপ দিতেই মেঝের উপর থেকে সরে যায় শ্বেতপাথরের একটা চ্যাঁই।
 সিঁড়ি দিয়ে নীচে নামতে থাকে একে একে।
 নিচে নেমে চোখ ধাধিয়ে যায় ওদের।
 নীল আলোর ছটায় গোটা ঘরটা আলোয় আলোকিত।
 (৮ ) “আচ্ছা আপনি কিকরে হীরের ব্যাপারটা জানলেন মিসেস গার্গী?
”, প্রশ্ন করেন অফিসার বিক্রম?
 সিদ্ধার্থও জানতে চায় সেই একই কথা।
 “পড়াশোনা।
 আমাকে বিশেষ কিছুই খাটতে হয়নি।
 এই ব্যাপারে অবশ্য পিসিমনির অবদান আছে।
 আমি পড়তে ভালবাসি জেনে পিসের কাজের জায়গা থেকে শুরু করে লাইব্রেরি সবেতেই যাবার স্বাধীনতা দিয়েছিল আমায়।
 আর পুরো কাজটা তো পিসে করে রেখেই গিয়েছিলেন কিছু সংকেতের মাধ্যেমে।
 সেগুলোকে আমি সলভ করলাম আর ব্যাস।
 তবে অফিসার এবার এই হীরেটা মিউজিয়ামে রাখার বন্দোবস্ত করুন।
”, গার্গী বলে।
 এতোকিছুর পরে অবশেষে সিদ্ধার্থ বলে, “জয় গোয়েন্দা গিন্নীর জয়!” সবাই একসাথে হেসে ওঠে।
 ।
