হিমাংশু চৌধুরী বিষকন্যা প্রচ্ছদ: শেলী ভট্টাচার্য্য উপক্রমণিকা: সন ১৯৪৮,  সেপ্টেম্বর মাস।
 কলিকাতা শহরে প্রভাত হইতে দেখা একটি অবিস্মরণীয় অভিজ্ঞতা।
 সূর্যের আগমন শহরের এই কেন্দ্রীয় অংশ হইতে দেখা যায়না ঠিকই, কিন্তু স্পষ্ট অনুভব করা যায়।
 আকাশ পরিষ্কার হইবার আগেই টং টং করিয়া ঘন্টা বাজাইয়া ফার্স্ট ট্রাম ময়দানের দিকে চলিয়া যায়।
  তাহার অব্যবহিত পরেই কর্পোরেশনের গাড়ি আসিয়া রাস্তায় জল ঢালিয়া পরিষ্কার করে।
 তাহার পরেই ভিস্তিওয়ালারা তাহাদের চর্মপেটিকা লহিয়া লাইন লাগায় গঙ্গাজলের বাঘমার্কা হাইড্রান্টের কলের সম্মুখে।
  তাহার  পরেই ঝাড়ু লহিয়া কর্পোরেশনের ঝাড়ুদার রাস্তা সাফাই করিতে শুরু করে।
 ধীরে ধীরে লোকালয় সরগরম হইতে শুরু করে।
 পশারীরা মাথায় পশরা লহিয়া বড়বাজার হইতে কোলে মার্কেটের দিকে, কেহ বা শিয়ালদহ ইস্টিশনের দিকে দ্রুত ধাবমান হইতে থাকে।
 সন্মুখস্থ গণিকাপল্লী হইতে গ্রাহকগণ রাত্রিযাপন করিয়া চক্ষু কণ্ডূয়ন করিতে করিতে নিজ গৃহ অভিমুখে যাত্রা করিয়াছেন।
 শিউশরণ ট্রপিক্যাল হাসপাতালের মেইন গেটে একটি কাষ্ঠনির্মিত টুলে বসিয়া এইসবই দেখিতেছিল, এবং তাম্বাকু পাতা চূর্ণ চুন সহযোগে দুই করতলের মধ্যে মর্দন করিতেছিলো।
 এই নেশাটি সে সম্প্রতি অর্জন করিয়াছে।
 তবে আটটা বাজিবার পূর্বেই সে উর্দি পরিয়া যখন ডিউটি শুরু করিবে, তখন আর এইসব চলিবেনা।
 সাহেবরা এইসব পসন্দ করেন না, তাহার জানা আছে।
 ট্রপিক্যাল হাসপাতালের অভ্যন্তরস্থ একটি বাসস্থান তাহার আছে।
 এত সকালে গেটের সন্মুখে আসিবার কারণ হইলো, এখনই ঝাড়ুদার ও সাফাই ওয়ালারা প্রবেশ করিয়া সব ঝাড়ুপোঁছা করিবে।
 বেলা আটটায় ডাগদারসাহেবদের আসিবার পূর্বেই সব পরিষ্কার করিয়া বিদায় লইবে।
 তাহাদের তদারকি করার দায়িত্ব তাহার।
 তাহারা কোথায় কোথায় কাজ করিবে, এবং কাজ ঠিকমতো হইলো কিনা, তাহা দেখার দায়িত্বও তাহার।
 সেই সব ভাবিতে ভাবিতেই শিউশরণ দেখিতে পায়, সাফাইকর্মিনী এবং ঝাড়ুদারেরা আসিতেছে।
 নূতন নিযুক্ত হওয়া বঙ্গালীন ঘরমোছোয়াকে উহাদের মধ্যে দেখিয়া সে চনমন করিয়া উঠিলো।
 বস্তুত, উহাকে দেখিবার জন্যই শিউশরণ এত সকালে উঠিয়া এখানে খাড়া হইয়াছে।
 তাহার মনে হয়, সেও সেই কথা জানে, কারণ প্রবেশ করিবার সময় সে তাহার দিকে চাহিয়া মিষ্ট হাসিয়া তবে হাসপাতালে প্রবেশ করে।
 মেয়েটি  হাসপাতালে প্রবেশ করিয়া দ্রুত প্রশস্ত সিঁড়ি বাহিয়া তিনতলায় মাইক্রোবায়োলজি ডিপার্টমেন্টে আসিয়া প্রবেশ করিলো।
 চাবি আসিবার সময় কেয়ারটেকার দত্তবাবুর অফিস হইতে লহিয়া আসিয়াছে।
  সে এই হাসপাতালে ঘর মুছিবার নিমিত্ত নিযুক্ত হইয়াছে মাসছয়েক হইলো মাত্র।
 স্বামীর আত্মহত্যা ও তৎসংক্রান্ত পুলিশি জটিলতার কারণে কিছুদিন খুবই মন খারাপ লইয়া কাটিয়াছে।
 এই কাজের জন্য মহিলা কর্মী সচরাচর মিলে না বিধায় চাকুরি পাইতে তাহার অসুবিধা হয় নাই।
 তবে সে যে অশিক্ষিত নয়, এই তথ্য সে চাপিয়া গিয়াছিলো নিযুক্তিকরণের সময়।
 ট্রপিক্যাল হাসপাতালে আসিবার পর প্রায় ছমাস লাগিয়াছে তাহার অভীষ্ট লক্ষ্যে পৌঁছাইতে।
 আজ তাহার সহকারিনী কাজে আসে নাই।
 গতকল্য আচারের সহিত জামালগোটা চূর্ণ মিশাইয়া দিয়াছিল, তাহাতে কাজ হইয়াছে দেখা যাইতেছে।
 সকলের চক্ষু এড়াইয়া তাহার কার্যসিদ্ধি করিবার আজই উৎকৃষ্ট সুযোগ।
 শিউশরণ অবশ্য বশংবদ ভৃত্যের মতো তাহার পিছুপিছু আসিয়াছে।
 উহাকে হঠাইতে হইবে, নচেৎ কার্যসিদ্ধি হইবেনা।
 "উফ, গলা শুকিয়ে একেবারে কাঠ হয়ে গেছে।
 বলছি, মেহেরবানি করকে থোড়া পানি পিলাইয়েগা?
” মধুর হাস্য সহকারে মেয়েটি শিউশরণকে বলিল, ভ্রূভঙ্গি সহকারে?
 সেই অনুরোধ অগ্রাহ্য করিবে এমন ক্ষমতা তাহার নাই।
 " আভি লায়ি", বলিয়া সে প্রায় দৌড়াইয়া আপন ঘরের অভিমুখে গমন করিল।
 মেয়েটি তৎক্ষনাৎ এদিক ওদিক দেখিয়া লহিয়া দ্রুতপদে ভিতরের ল্যাবে প্রবেশ করিয়া গতকল্য চিহ্নিত করিয়া রাখা কতগুলি পেট্রিডিশ, দুটি স্পেশাল পেট্রিডিশ,  টেস্ট টিউব আর সরু ধাতব তার নির্মিত লুপ তুলিয়া দ্রুত তাহার মলিন ঝোলায় ভরিয়া ফেলিল।
 তাহার পরে ঝাড়ু লহিয়া যথাবিহিত ঘর ঝাড় দিতে শুরু করিল।
 কাজ সমাপন করিবার পরে মেয়েটি পুনরায় শিউশরণকে সহাস্য দৃষ্টিরসে অভিষিক্ত করিয়া ধীর মন্থর পদে বাহিরে আসিল।
 কিছুদূর হাঁটিয়া আসার পরে অবশ্য তাহার চলন বদলাইয়া গেল।
 তাচ্ছিল্য সহকারে চলন্ত একটি ট্যাক্সি থামাইয়া উঠিয়া পড়িয়া পাঞ্জাবি ড্রাইভারকে কহিলো, "পহলে শিয়ালদা চলিয়ে।
" আধা ঘন্টা পরে মেয়েটি ঘরে ঢুকিল।
 তাহার জন্য তাহার পিতা অধীর আগ্রহে অপেক্ষা করিতেছিলেন।
 "এনেছিস?
” "হ্যাঁ", সংক্ষিপ্ত জবাব আসিল?
 দুইজনে মিলিয়া ভিতরের ঘরে ঢুকিয়া লাইট জ্বালাইল।
  মেয়েটি ধীরে ধীরে তাহার ঝুলি হইতে সন্তর্পণে কালচার মিডিয়া সমেত পেট্রিডিশ গুলি এবং আরো দুইটি স্পেশাল পেট্রিডিশ এবং লুপ বাহির করিয়া টেবিলের উপর রাখিলো।
 মেয়েটির পিতা কাজে লাগিয়া পড়িলেন।
 স্পিরিট ল্যাম্প জ্বালাইয়া ধাতব লুপটি জীবাণুশূণ্য করিয়া অভ্যস্ত হস্তে স্পেশাল পেট্রিডিশ হইতে সামান্য নমুনা কালচারগুলিতে সংস্থাপিত করিলেন।
 ঘরটি সামান্য ঠান্ডা,  তাই একটি ইলেক্ট্রিক বালব এখানে সর্বদা জ্বালানো থাকিবে।
 ভাগ্য সুপ্রসন্ন কিনা দিনদুয়েকের মধ্যেই বুঝা যাইবে।
 +++++++++++++++++++++++++++++++++++ সন ১৯৫২, সেপ্টেম্বর মাস, কলিকাতা (১) আজ শনিবার।
 পার্ক স্ট্রিটের পানশালা হইতে রাত্রি এগারোটার সময় নিষ্ক্রান্ত হইয়া একটি ট্যাক্সির জন্য অপেক্ষা করিতেছিলেন অমরেশ চৌধুরী।
 অকস্মাৎ একটি দেহপসারিণী আসিয়া তাহার সন্মুখে দাঁড়াইল।
 "কি গো, যাবে নাকি?
" শরীরে হিল্লোল তুলিয়া বিলোল কটাক্ষ হানিয়া প্রশ্ন করিল সে?
 হাত নাড়িয়া মাছি তাড়াইবার ভঙ্গি করিয়া তাহাকে নিরুৎসাহ করিলেন চৌধুরী।
 "চলো না, বেশি দিতে হবে না।
" বলিয়া হঠাৎই হাত বাড়াইয়া চৌধুরীর হাত ধরিলো মেয়েটি।
 "উফ!" অস্ফুট শব্দ করিয়া উঠিলেন অমরেশ।
 হাতে কী যেন ফুটিয়া গিয়াছে।
 বোধহয় মেয়েটির হাতে কোন সেফটিপিন রহিয়াছে।
 "এই দাঁড়া," বলিতে না বলিতেই চাহিয়া দেখিলেন, মেয়েটি দ্রুত রাস্তা পার হইয়া ময়দানের অন্ধকারে মিলাইয়া যাইতেছে।
 সাতদিন পরে অমরেশবাবু জ্বরে আক্রান্ত হইলেন।
 তাহার সঙ্গে অঙ্গের সমুদয় গ্রন্থি স্ফীত হইয়া পচন ধরিল।
 ডাক্তার কিছু বুঝিবার পূর্বেই দিন তিনেকের মধ্যে তিনি প্রয়াত হইলেন।
 অমরেশবাবু অকৃতদার ছিলেন।
 ব্যবসা করিতেন পার্টনারশিপে এক মারোয়াড়ীর সহিত।
 যুদ্ধের সময়ে  প্রচুর পয়সা রোজগার করিয়াছিল তাহাদের কোম্পানি।
 দৈনিক কালকেতু বারো পয়েন্ট হরফে হেডিং করিলো।
 (২) শীতের সকাল।
 বৈঠকখানায় বসিয়া দৈনিক কালকেতু হস্তে চা পান করিতেছিলাম আমি আর সত্যবতী।
 ব্যোমকেশের সম্প্রতি মধুমেহ রোগ ধরা পড়িয়াছে।
 প্রত্যহ প্রাতঃকালে উঠিয়া সত্যবতীর তাড়ণায় সদ্যনির্মিত রবীন্দ্র সরোবরে প্রাতর্ভ্রমণ করিতে যায়।
 কেয়াতলার এই বাড়ি হইতে ঘুরিয়া আসিতে তাহার প্রায় ঘন্টাখানেক লাগিয়াই যায়।
 আমাকে অবশ্য তাহারা দুইজনে এখনো কাবু করিতে পারে নাই।
 তবে দুই দিক হইতে যে হারে সাঁড়াশি আক্রমণ চলিতেছে, কতদিন যে আত্মরক্ষা করিতে পারিবো তাহার সন্দেহ আছে।
 কালকেতুতে আজ আট নম্বর পাতায় দা গ্রেট ইন্ডিয়ান সার্কাসের পাতাজোড়া বিজ্ঞাপন দিয়াছে, তাহাই দেখিতেছিলাম।
 ব্যোমকেশের মতে আসল খবর থাকে বিজ্ঞাপনে,  আর বাকি যেগুলো খবর বলে ছাপা হয়, তাহা আমাদের মতো আম পাব্লিকের মনোরঞ্জন নিমিত্ত ছাপা হয়।
  কথায় বলে, সঙ্গদোষে অঙ্গনষ্ট।
 তাই আজকাল খবরের কাগজ পাইলেই আগে বিজ্ঞাপন দেখি।
 এমন সময় হন্তদন্ত হইয়া ব্যোমকেশ প্রবেশ করিল।
 আমার প্রতি একটি বিরাগপূর্ণ চাহনি দিয়া কেদারায় উপবিষ্ট হইলো।
 ব্যোমকেশ আজকাল মর্নিং ওয়াক করে বলিয়া সত্যবতী অত্যন্ত মধুর ব্যবহার করিয়া থাকে।
 ব্যোমকেশ আসিয়া বসিবার সাথে সাথে তাহাকে চা বিস্কুট আনিয়া দিল।
 আমাকে কহিলো, "তুমি তো এইমাত্র এককাপ চা খেলে ঠাকুরপো, তোমার এখনই আর চা খেয়ে কাজ নেই, অম্বল হবে।
 তুমি একেবারে জলখাবার খেও বরং।
" "হ্যাঁ, তার উপরে তুমি তো মর্নিং ওয়াকও করো না।
" ব্যোমকেশ ফুট কাটিল।
 আমি অগত্যা খবরের কাগজে মনোনিবেশ করিলাম।
  ব্যোমকেশ চা খাইতে খাইতে উশখুশ করিতে লাগিল।
 আমি পাত্তা না দিয়া নিবিষ্ট চিত্তে বিজ্ঞাপন দেখিতে লাগিলাম।
 "দেখি, দেখি, কাগজটা একটু দাও তো।
 কী পড়ছো বুঝি না, দশমিনিটের উপর হয়ে গেল, পাতা তো একটাও উল্টাতে দেখলাম না।
" "কেন, বিজ্ঞাপন দেখছি।
 আসলি খবর তো থাকে বিজ্ঞাপনে।
" আমি বলিলাম।
 "সে থাকে বৈকি, তবে মাঝে মাঝে খবরেও আসল খবর থাকে,  চিনে নেওয়ার জন্য চোখ চাই, বুঝলে হে অজিতবাবু।
 কাকে যখন নতুন গু খেতে শেখে, তখন সে কেবলই গুই খোঁজে, পরমান্ন পাশে পড়ে থাকলেও তার তখন সেদিকে নজর যায়না।
 তোমার হয়েছে সেই একই অবস্থা।
 দাও দাও, কাগজটা দাও।
" বলিয়া ব্যোমকেশ কাগজটা প্রায় টানিয়াই লইলো আমার হস্ত হইতে।
 কী খবর দেখিবার জন্য ব্যোমকেশ এত ব্যাকুল হইয়াছে তাহা বুঝিবার নিমিত্ত আমি কুর্সী ঘুরাইয়া ব্যোমকেশের পার্শ্বে লহিয়া গেলাম।
 দেখিলাম, কালকেতুর প্রথম পাতায় জ্বলজ্বল করছে বড় হরফে লেখা হেডিং: "পুনরায় অজানা জ্বরে ব্যবসায়ীর মৃত্যু শহরে।
" নিজস্ব সংবাদদাতা লিখিয়াছেন : মহানগরীর বুকে এ কী বিভীষিকা!  ভয়ংকর অজানা জ্বরে পরপর মৃত্যু! বিগত কয়েক মাস ধরিয়া আকস্মিকভাবে কলিকাতা নগরীতে এক মারক জ্বরের প্রাদুর্ভাব ঘটিয়াছে।
 সাংঘাতিক এই জ্বরে সাতদিনের মধ্যেই আক্রান্ত ব্যক্তি লসিকাগ্রন্থির প্রদাহ লইয়া মৃত্যুবরণ করিতেছেন।
 গত ছয়মাসে ইহা পঞ্চম মৃত্যুর ঘটনা।
 একমাত্র দৈনিক কালকেতুই সব কয়টি মৃত্যুর বিবরণ প্রকাশ করিয়াছে।
  গতকল্য লৌহব্যবসায়ী শ্রী অমরেশ চৌধুরী এই রোগে আক্রান্ত হইয়া মৃত্যুবরণ করিয়াছেন।
 ইহার পূর্বে বড়বাজারের চিনির ব্যাপারী লালজী আগরওয়াল, প্রসিদ্ধ স্বর্ণকার শ্রী রূপচাঁদ সেন, জাহাজের সামগ্রী খালাস করিবার ব্যবসায়ী শ্রী আশুতোষ বোস এবং সাঁওতাল পরগণার বড় জমিদার দর্পনারায়ণ মল্লিক- এই চার ধনাঢ্য ব্যক্তি অনুরূপ জ্বরাক্রান্ত হইয়া মৃত্যুমুখে পতিত হইয়াছেন।
 ডাক্তারেরা রোগীর রোগনির্ণয় করিতে ব্যার্থ হইয়াছেন প্রতিটি ক্ষেত্রেই।
 তবে, একটি বিশেষ ব্যাপার সংবাদদাতার দৃষ্টি আকর্ষণ করিয়াছে।
 মৃত ব্যক্তিরা প্রত্যেকেই ব্যবসায়ী, এবং বেশ ধনী।
 কী এই জ্বর, যাহা কেবলমাত্র বড়লোকদেরই আক্রমণ করে?
 প্রতিবেদক স্কুল অফ ট্রপিক্যাল মেডিসিনের অধিকর্তা ডক্টর এরিক বেকারের সহিত দেখা করিয়া তাঁহার মতামত জানিতে চাহিয়াছিলেন?
  তাঁহার মতে আক্রান্ত ব্যক্তিবর্গের রোগ লক্ষ্মণ দুর্দমনীয় রোগ প্লেগের সহিত মিলিয়া যায়।
 শব ব্যবচ্ছেদ করিতে পারিলে হয়তো জানা যাইতো, কীভাবে সংক্রমণ ঘটিয়াছে, কিন্তু, মৃতের নিকটাত্মীয়রা শব ব্যবচ্ছেদের অনুমতি দেয় নাই।
 তাই আপাতত ইহা, বর্তমানে ওনার ভাষায় স্পেকুলেশন হিসেবেই রহিয়াছে।
 এই অবধি পড়িয়া ব্যোমকেশ বলিল, "কী বুঝলে ভায়া?
" আমি বলিলাম,  "কী সাংঘাতিক!  সাবধানে থাকতে হবে দেখছি?
" সত্যবতী কহিলো, "ঠাকুরপো,  ওঁকে দিয়ে হবেনা, তুমি আজকেই আমাকে একটু ইঁদুরমারা বিষ এনে দিও তো।
 ভাঁড়ার ঘরটায় মনে হচ্ছে ইঁদুরের উপদ্রব হয়েছে।
" ব্যোমকেশ হো হো করিয়া হাসিয়া উঠিল।
 বলিলো, "আরে তোমাদের প্লেগ হবার সম্ভাবনা ততটুকুই,  আমার লটারি পাবার সম্ভাবনা যতটুকু।
" আমি বলিলাম, "খুলে বলো, রহস্যটা কী?
" "হ্যাঁ গো, বলোনা, ব্যাপারটা কী?
", সত্যবতীও আবদার জুড়িল?
 " রাই ধৈর্যং, রহু ধৈর্যং।
 আমি আজ একটু রোঁদে বেরবো, সন্ধ্যায় তোমাদের যা জানি অবহিত করবো।
" বলিয়া ব্যোমকেশ বাথরুমের দিকে হাঁটা লাগাইলো, খবরের কাগজ সমেত।
 (৩) সন্ধ্যেবেলায় হঠাৎই বিকাশ আসিয়া উপস্থিত হইলো।
 আসিয়াই দাঁত খিচাইয়া বলিল, "গুড ইভিনিং সার।
 বলুন কেমন আছেন?
" আমরা কেয়াতলায় চলিয়া আসিবার পরে বিকাশ খুব একটা আসে নাই এবাড়িতে?
 তাহার বেশবাস মলিন, চুল উস্কোখুস্কো, কিন্তু হাসিটি আগের মতোই অমলিন  আছে।
 ব্যোমকেশ বলিল, "আমরা ভালো আছি বিকাশ।
 বসো চেয়ারে।
 তা তুমি কেমন আছো?
" "আপনাদের আশীর্বাদে চলে যাচ্ছে স্যার?
" সত্যবতী তাহাকে চা আর কেক আনিয়া দিল।
 বিকাশ চা পান করিল, কেকটি পরিপাটি করিয়া কাগজে মুড়িয়া পকেটে পুরিল, তাহার পরে ঈষৎ লজ্জিত মুখ করিয়া বলিল,  "কোন কাজকর্ম আছে নাকি স্যার?
" নিতান্তই আতান্তরে না পড়িলে বিকাশ নিজে হইতে কাজকর্মের খবর লইতে আসেনা?
 ব্যোমকেশ বলিল, "হ্যাঁ, তোমার কথাই ক'দিন ধরে ভাবছিলাম।
 কয়েকজন লোকের যাবতীয়  কিছু খবরাখবর এনে দিতে হবে।
 তবে সাবধানে কাজ করবে, পুলিশে টের না পায়।
 এই পাঁচজনেই কিন্তু মারা গেছেন।
 তাদের ওয়ারিশ কে, টাকা পয়সার বিলি বন্দোবস্ত কীরূপ হল, সব খবর আমার চাই।
 আপাতত তোমার চলাচলতির জন্য এই একশো টাকা রাখো।
" বিকাশের মুখ আনন্দে উদ্ভাসিত হইয়া উঠিল।
 সঙ্গে সঙ্গে সে পকেট হইতে একটি নোটবুক বাহির করিয়া বড় যত্ন করিয়া নামগুলি টুকিয়া লইলো, সঙ্গে ঠিকানা এবং পেশা।
 তারপরে বলিল, "আমি হপ্তায় হপ্তায় আপনাকে রিপোর্ট দিয়ে যাব স্যার।
" তারপরে হঠাৎ ব্যোমকেশকে একটা প্রণাম করিয়া বলিল, "আপনার কাছে কিছু চাপা থাকেনা, না স্যার।
 আজ টাকা নিয়ে না যেতে পারলে বৌটাকে উপোস করতে হতো।
  তার উপরে সে সন্তানসম্ভবা।
" বলিতে বলিতে তাহার কন্ঠ ভাঙ্গিয়া আসিল।
 তারপরে, আর একটি নমস্কার করিয়া বাহির হইয়া গেল।
 ব্যোমকেশ বলিল,  "পাগল একটা।
" এইবারে আমি আর সত্যবতী ব্যোমকেশকে চাপিয়া ধরিলাম সে যাহা জানে তাহা শুনিবার জন্য।
 আমার কথা বাদ দিলাম, কিন্তু সত্যবতীর কবল হইতে নিস্তার পাওয়া সত্যই মুশকিল।
 ব্যোমকেশ তাহার ঘর হইতে দৈনিক কালকেতুর কয়েকটি পুরনো সংখ্যা লহিয়া আসিয়া গুছাইয়া বসিল।
 "দেখ অজিত,  এই প্রতিটি মৃত্যু ঘটেছে একেবারে রুটিন করে মাসে একবার।
 আর, অজিত, তুমি ঠিকই বলেছিলে, আসল খবর থাকে বিজ্ঞাপনে।
 কিন্তু তুমি যেমন কাছাখোলা লোক, ঠিক কোন বিজ্ঞাপন গুলো দেখতে হবে সেটা তুমি বোঝোনা।
 কাগজ খুললেই তোমার নজর চলে যায় সার্কাস নয় সিনেমার বিজ্ঞাপনে।
 কিন্তু ব্যক্তিগত কলমের বিজ্ঞাপনগুলো তুমি খেয়ালই করোনা।
 এই দেখো, এই বিজ্ঞাপনটি গত সাতমাস ধরে প্রতি মাসের প্রথম সোমবার কালকেতুতে বেরচ্ছে।
" বিষয়সম্পত্তি ঘটিত জটিলতায় বা অহেতুক বিলম্বে সত্বর চিরস্থায়ী সমাধানের জন্য যোগাযোগ করুন।
 নিজ নাম, ঠিকানা, এবং জটিলতার পুঙ্খানুপুঙ্খ বিবরণ এবং বিলম্বের হেতু লিখিয়া রিটার্ন পোষ্টকার্ড সমেত খামে ভরিয়া জমা করুন।
 পথের কাঁটা দূর করুন।
 পোষ্টবক্স নম্বর: ৮৮৮, বড়বাজার পোষ্ট আফিস, কলিকাতা ৭০০০০১ ।
 "অজিত, এই বিজ্ঞাপনে প্রথমেই আমার নজর কাড়লো পথের কাঁটা শব্দদুটি।
 তুমি নিশ্চয়ই প্রফুল্ল রায়ের কথা ভুলে যাওনি।
 আমি সতর্ক হলাম, কারণ, কী জানি,  আবার যদি কোনো খুনখারাপি শুরু হয়।
 দ্বিতীয়ত, এখানে বিজ্ঞাপন যিনি দিয়েছেন, তিনি মেঘনাদ,  আড়ালে থাকতে পছন্দ করেন, এই কারণে তিনি নিজ ঠিকানার পরিবর্তে পোস্টবক্স নম্বর দিয়েছেন।
 লোকে চিঠি পাঠাবে, তিনি সপ্তাহে সপ্তাহে এসে  সে চিঠি নিয়ে যাবেন।
 চোরে কামারে দেখা হবেনা, অথচ, সিঁদকাঠিটি তৈরি হয়ে যাবে।
 আর তাছাড়া কেন যে তিনি উপযাচক হয়ে লোকের পথের কাঁটা দূর করার জন্য এত ব্যগ্র হয়ে পড়লেন যে প্রতিমাসে গাঁটের কড়ি খরচ করে কাগজে বিজ্ঞাপন দিয়ে তার উপচিকীর্ষা জাহির করছেন, তা সহজেই অনুমেয়।
 পারিশ্রমিক যা দাবী করবেন সেটা সংগ্রহ করবারও নিশ্চয় কোন পদ্ধতি আছে ওনার কাছে।
" "কিন্তু তার পরের কয়েক মাসে সে'রকম কোন রহস্যজনক মৃত্যু ঘটলোনা।
 সবই সোজাসাপ্টা কেস।
 পুলিশ নিজেই সব কিছুর সমাধান করে ফেললো,  আমার জন্য কিছুই ফেলে রাখলো না।
 আর পুলিশে যে সমস্যার সমাধান করে ফেলে তাতে আমার রুচি নেই, তুমি জানো।
" "তারপরে যখন পরপর এই বিজ্ঞাপনটি বেরতেই থাকলো,  এবং প্রতি মাসে একটি করে বড়লোক পটল তুলতে শুরু করলেন, তখন আমায় নড়ে বসতে হলো।
 যতই অজানা জ্বরে মৃত্যু হয়েছে বলে প্রচারিত হোক না কেন, এর পিছনে অন্য কোন সম্ভাবনা আছে কিনা খতিয়ে দেখতেই হবে।
 কারণ,  ধরো তুমি যদি কাউকে মারতে চাও, এবং চাও যে সেটা কেউ খুন বলে ধর‍তেই না পারুক, তাহলে সবচেয়ে নিরাপদ উপায় হলো এমনভাবে খুন করা, যাকে মনে হয় ন্যাচারাল ডেথ।
" "তোমাদের মনে আছে বাঁটুল সর্দার একদিন এসেছিল আমাদের বাড়ি?
 আমিই ডেকে পাঠিয়েছিলাম?
 স্বাধীনতার পরে বাঁটুলের তোলাবাজি কারবার আরো রমরমিয়ে চলছে।
 এখন নেতা মন্ত্রী কাউন্সিলর সবাই ঘুষ খান।
 বাঁটুলের প্রোটেকশন র‍্যাকেট এখন সেন্ট্রাল অ্যাভেনিউ ছাড়িয়ে বড়বাজার অবধি ব্যাপ্ত হয়েছে।
 বাঁটুলকে ডেকেছিলাম লালজী আগরওয়ালের সম্বন্ধে খোঁজখবর করার জন্য।
 তৃতীয় মাসেই আমার সন্দেহ গাঢ় হয়, যে মাসে লালজী মারা যান।
 যদিও আমাকে এখনো পর্যন্ত কেউ এই কেসে নিযুক্ত করেনি, তবুও আমি নিজে থেকেই মাথা ঘামিয়েছিলাম, বা, বলা ভালো,  মাথা ঘামাতে বাধ্য হয়েছিলাম ওই পথের কাঁটা শব্দদুটির জন্য।
 কারণ,  এই জীবনে যে ক'জন ক্রিমিনালকে আমি সম্ভ্রমের চোখে দেখেছি, প্রফুল্ল রায় তার মধ্যে অন্যতম ছিল।
 ওইরকম অভ্রান্ত লক্ষ্য আর বুদ্ধি খুব কম ক্রিমিনালেরই থাকে।
 তা বাঁটুল আমাকে যে খবর এনে দিল তা হলো, লালজী বড়বাজারে চিনির পাইকারি ব্যবসা করতেন।
 তার ফ্যামিলি ট্যামিলি সব দূর মাড়বার দেশে থাকে।
 বহুদিন সে দেশে যায়ওনি, সেখানে কে বেঁচে আছে,  বা আদৌ আছে কিনা কেউ জানেনা।
 এদিকে যুদ্ধের বাজারা চিনির কালোবাজারি করে সে বিরাট বড়মানুষ হয়েছিলো এবং বড়মানুষদের মান রাখার জন্যই বোধ করি একটি রক্ষিতা রেখেছিল পাশেই।
 ব্যাঙ্কে তার  বিশ্বাস ছিলনা।
 লাভের টাকা আগে হুণ্ডি আর হাওয়ালায় খাটাতো আগে।
 কিন্তু ইদানীং হুণ্ডি বিজনেস থেকে সব টাকা তুলে নিয়েছিল।
  টাকা তুলে নিয়ে কোথায় রেখেছিল, তার হদিশ কেউ জানেনা।
 অবশ্য বাঁটুলের পাওনাগণ্ডা মেটাতে সে দেরি করতোনা।
 সোনাগাছিতে লালজীর বাঁধা মাগের নাম হলো চম্পা।
 লালজী হাসপাতালে ভর্তি হওয়ার তিনদিনের মাথায় চিড়িয়া ফুরুৎ, আর তার সাথে ফুরুৎ লালজীর ক্যাশিয়ার।
" "এরপরে বাকি চারজনের খবরের জন্য বিকাশকে কাজে লাগালাম,  বুঝতেই পারছো।
 দেখা যাক সে যদি কিছু আলোকপাত করতে পারে।
" (৪) পরেরদিন সকালে ব্যোমকেশ বলিল, "চলো আজ গিয়ে সাহেবের সাথে একবার দেখা করে আসি।
" আমি বলিলাম,  "কোন সাহেব?
" "আঃ, চলোই না, দেখতেই পাবে?
" গড়িয়াহাট হইতে ট্রাম ধরিয়া সেন্ট্রাল অ্যাভিনিউতে নামিয়া ব্যোমকেশের সহিত ট্রপিক্যাল হাসপাতালে আসিয়া উপস্থিত হইলাম।
 সেখানে গেটে অল্পবয়স্ক এক বিহারি দারোয়ানের কাছ থেকে হদিশ লহিয়া ট্রপিক্যালের অধিকর্তা প্রফেসর এরিক বেকারের সাথে দেখা করিবার ব্যবস্থা করিলো ব্যোমকেশ।
 দেশ স্বাধীন হইয়াছে প্রায় পাঁচ বৎসর হইলো।
 তবে এখনো অনেক সংস্থায় সাহেবরা চাকুরিরত আছেন।
 বিশেষ করিয়া মেডিকেল কলেজ এবং কারমাইকেল স্কুল অফ ট্রপিকাল ডিজিজ হাসপাতালে বা সংক্ষেপে,  ট্রপিকাল মেডিকেল স্কুলে।
 ট্রপিক্যাল স্কুল মেডিকেল কলেজেরই লাগোয়া ভবন।
 এর তিনতলায় মাইক্রোবায়োলজি ডিপার্টমেন্টে সাহেবের ঘর।
 ব্যোমকেশ গিয়া আর্দালি মারফৎ সাহেবের কাছে চিরকুট পাঠাইলো।
 সাহেব দেখা গেল খুবই সহৃদয় মানুষ।
  ব্যোমকেশের আসিবার উদ্দেশ্য জানিয়া অবাক হইলেন।
 কহিলেন, "ওহ্, ইউ আর আ ডিটেকটিভ দেন?
" "নো সার, আই অ্যাম আ ট্রুথ সিকার?
 দেয়ার ইজ আ সাটল ডিফারেন্স।
" "ওয়েল জেন্টলম্যান,  টেল মি হোয়াট ক্যান আই ডু ফর ইয়ু?
" "স্যার, আই হ্যাভ আ লিটল বিট অফ ইন্টারেস্ট ইন দি ফাইভ কনজিকিউটিভ ডেথস ডিউ টু ফিভার ইন লাস্ট ফাইভ মান্থস?
 ক্যান ইউ এনলাইটেন মি অন দা পসিবল কজেস অফ দা ফিভার?
" "হোয়াই আর ইউ ইন্টারেস্টেড স্যার?
 ডু ইউ সাস্পেক্ট এনি আনফেয়ার প্লে বিহাইন্ড দা ডেথস?
 দা পোলিশ ইজন্ট সাসপিশাস, দেন হোয়াই আর ইয়ু?
" সাহেব যে সহজে মুখ খুলিবেনা, তাহা ব্যোমকেশ বোধহয় আন্দাজ করিয়াছিল?
 তাই দৈনিক কালকেতুগুলি গুছাইয়া আনিয়াছিল।
 সাহেবকে ওই পথের কাঁটা বিজ্ঞাপনের কাগজগুলি এবং, যাহারা মৃত হইয়াছেন, তাহাদের নামধাম ইত্যাদি জানাইবার পরে সাহেব রাজি হইলেন কথা বলিতে।
 "লুক হিয়ার, মিঃ বখশি, টেল মি হোয়াট ইয়ু ওয়ান্ট টু নো।
" "স্যার, আই জাস্ট ওয়ান্ট টু নো ইওর হাঞ্চ অন দা কজ অভ দোজ ফিভার ডেথস।
 ইয়ু আর প্র‍্যাক্টিসিং ইওর হোল লাইফ ইন দিস স্টেট।
 ইয়ু মাস্ট হ্যাভ সাম থিওরি রিগার্ডিং দা ডেথস।
" "মিঃ বাখশি, দা সাইনস অ্যান্ড সিম্পটমস অল পয়েন্ট টু আ ভেরি ডেডলি ডিজিজ, দ্যাট ইজ, প্লেগ।
 বিউবোনিক প্লেগ।
 ইটস অলমোস্ট আনট্রিটেবল।
" "ইজ প্লেগ অকারিং নাওএডেজ ইন ক্যালকাটা?
" "নট অ্যাট অল, অ্যান্ড দ্যাটস দা ট্রাবলিং পার্ট?
 দা লাস্ট নোন আউটব্রেক ওয়াজ ইন দা থার্টিজ।
 নট ওনলি দ্যাট, প্লেগ ডাজন্ট অকার অ্যাজ আইসোলেটেড কেসেস।
 দ্যাট ইজ হোয়াই আই ওয়াজ কিন টু ডু পোস্টমর্টেম অভ দিজ কেসেস, টু কনফার্ম মাই সাসপিশনস, বাট নান অভ দা রিলেটিভস কন্সেন্টেড।
" "স্যার, হাও ডাজ প্লেগ স্প্রেড?
" "ইউজুয়ালি বাই র‍্যাটফ্লি বাইট?
 বাট ইট ক্যান আলসো স্প্রেড বাই দা রেসপিরেশন অভ আ পেশেন্ট হু হ্যাজ লাং সিম্পটমস।
 মাইন্ড ইয়ু, নট অল পেশেন্টস গেট প্লেগ উইথ লাং সিম্পটমস, দ্যাট ইজ নিউমোনিক প্লেগ।
 সাম পেশেন্টস হ্যাজ সোয়েলিংস অভ লিম্ফ গ্ল্যান্ডস হুইচ ইজ কলড বিউবোনিক প্লেগ।
 অল অভ ইওর সো কলড ফাইভ ডেথস অয়ার ডিউ টু বিউবোনিক প্লেগ, আই বিলিভ।
 বাট আই হ্যাভ নো ওয়ে টু কনফার্ম দ্যাট।
" "নাও, স্যার, আ ভেরি ইমপরট্যান্ট কোয়েসচেন।
 ইজ ইট পসিবল টু ডেলিবারেটলি ইনফেক্ট সামবডি উইথ প্লেগ?
" সাহেব অনেকক্ষণ চুপ করিয়া রহিলেন?
 তারপরে বলিলেন, "থিওরেটিকালি, ইয়েস।
 ইফ এনিবডি হ্যাজ আ সাপ্লাই অভ লাইভ প্লেগ ব্যাসিলাস, দেন হি অর শি ক্যান ইঞ্জেক্ট ইট বাই আ প্রিক ওনলি।
" "বাট স্যার, হয়ার ইজ ইট অ্যাভেইলেবল, আই মিন, দিস প্লেগ ব্যাসিলাস ইন ক্যালকাটা?
 আই গেস, ওনলি ইন স্কুল অভ ট্রপিক্যাল মেডিসিন, বিকজ, ওনলি দিস হসপিটাল ডাজ রিসার্চ অন ট্রপিক্যাল ডিজিজেস?
 অ্যান্ড দ্যাট, টু ইন ইওর ডিপার্টমেন্ট।
 ইজ ইট নট স্যার?
" সাহেব কিছুক্ষণ ঠাণ্ডা চোখে ব্যোমকেশের দিকে তাকাইয়া রহিলেন?
 ব্যোমকেশ চোখ সরাইলো না।
 তাহারপরে সাহেব বলিলেন, "আই নো হোয়াট ইয়ু আর গেটিং অ্যাট।
 ইয়েস, উই কিপ আ ফিউ কালচারস অফ প্লেগ ব্যাসিলাস ইন মাই ডিপার্টমেন্ট,  পিওরলি ফর অ্যাকাডেমিক পারপাসেস, বাট, মাই ডিপার্টমেন্টাল স্টাফস আর অল বিয়ন্ড ডাউট।
 আই হ্যাভ পার্সোনালি চোজেন দেম অ্যান্ড আই ক্যান ভাউচ ফর দেম।
" "বাট স্যার, হ্যাজ দেয়ার বিন এনি থেফট অর আনঅ্যাকাউন্টেড লস অফ সাচ কালচারস ইন রিসেন্ট পাস্ট?
" সাহেবের ভুরু কুঁচকাইয়া গেল?
 খানিকক্ষণ ভাবিয়া অবশেষে বলিলেন, "নো, নট ইন রিসেন্ট পাস্ট।
 বাট আই রিমেম্বার, অ্যাবাউট ফোর ইয়ার্স ব্যাক আ ফিউ পেট্রিডিসেস হ্যাভিং কালচার অভ প্লেগ ব্যাসিলাস  অয়ার নট ফাউন্ড।
 জাস্ট আফটার দ্যাট দা ক্লিনিং লেডি স্টপড কামিং।
 উই ডিডিউসড দ্যাট ডিউরিং ক্লিনিং শি সামহাও ব্রেকড দা গ্লাসেস অ্যান্ড আউট অফ ফিয়ার শি স্টপড কামিং।
 নাও দ্যাট ইয়ু আর হিয়ার উইথ ইওর থিওরি,  আই অ্যাম হ্যাভিং সেকেন্ড থটস।
" "বাট স্যার, ইজ ইট পসিবল ফর সামওয়ান টু কিপ দোজ ব্যাকটেরিয়া আলাইভ ফর সাচ আ লং টাইম উইদাউট আ ল্যাব?
" "নট উইদাউট আ ল্যাব, নো, বাট আ ভেরি বেসিক ল্যাব উইথ আ নলেজেবল পার্সন উড ডু, ওয়েল, প্রোব্যাবলি?
 ইট ডাজ গ্রো ভেরি গুড অ্যাট রুম টেম্পারেচার, অ্যান্ড ইজি টু ইনঅকুলেট।
" "স্যার, ক্যান ইয়ু ফাইন্ড আউট দা নেম অফ দ্যাট ক্লিনিং লেডি?
" "ওয়েল, হার নেম মাস্ট হ্যাভ বিন সামহোয়্যার ইন দা রেজিস্টার?
  আই উইল হ্যাভ টু লুক।
 আই শ্যাল লেট ইয়ু নো।
" "স্যার, হিয়ার ইজ মাই কার্ড।
 প্লিজ টেলিফোন মি অ্যাট মাই নাম্বার ইফ ইয়ু ক্যান ফাইন্ড আউট হার নেম অ্যান্ড এড্রেস।
 থ্যাংক ইয়ু ভেরি মাচ স্যার ফর ইওর টাইম অ্যান্ড কোঅপারেশন।
" "ওয়েল থ্যাংক ইয়ু অলসো।
  ইয়ু আর আ ভেরি ব্রাইট ইওংম্যান, ইফ আই মে সে সো।
" সাহেবের সঙ্গে হ্যন্ডশেক করিয়া আমরা বাহিরে আসিলাম।
 যে দারোয়ান ছেলেটি আমাদের রাস্তা দেখাইয়া লহিয়া আসিয়াছিল, সে তখনও বাহিরেই দণ্ডায়মান ছিল।
 ব্যোমকেশ নীচে নামিতে নামিতে  তাহাকে জিজ্ঞেস করিল, "তোমার নাম কী হে?
" ”জী হামার নাম শিউশরণ আছে?
" "তা বাবা শিউশরণ, তুমি এখানকার চাকরি করছো কতদিন?
" "জী করিব করিব পাঁচ বরষ তো হবেই?
" "পাঁচ  ?
 বাঃ, তা বিয়ে শাদি করেছো নাকি?
" ছোকরা৷  হাসিয়া কহিল, "জী স্যার, দো সাল পহলে?
 জরু দেশমে রহতি হ্যায়।
" "তা বাচ্চাকাচ্চা হুয়া কি নহি?
" এইবারে আমি শুধাইলাম?
 "জী স্যার, তিন মাহিনা হুয়া।
 লড়কি।
" "আচ্ছা শিউশরণ, ইয়ে যো ইতনা বড়া হাসপাতাল হ্যায়, ইসকা সাফাই কউন করতা, তুমহে  মালুম হ্যায়?
" " জী স্যার, মুঝে নাহি মালুম হোগা?
 হাম তো সাফাই কে সময় সুপারভাজ করতে হ্যায় উনলোগোঁকো?
" গর্বের সহিত কহিল শিউশরণ।
 "আচ্ছা!" ব্যোমকেশ তারিফের সুরে কহিল, "শিউশরণ তুমহে ইয়াদ হ্যায়, ইয়ে যো ডিপাটসে হামলোগ আভি আ রহে হ্যায়, ঊও ডিপাটমে চার সাল পহলে কুছ সামান খো গয়া থা?
" "হাঁ, সার, জরুর ইয়াদ হ্যায়?
 উসিকে বাদহি তো লছমী নে কাম ছোড় দিয়া।
" ব্যোমকেশ আমার চোখে চোখে তাকাইয়া অল্প হাসিল।
 "লছমী কউন হ্যায় শিউশরণ?
" "জী সার, লছমীই তো  ইঁহা পর ঝাড়ুপোঁছা করতা থা?
 উস দিন কে বাদ উও কাম ছোড় দিয়া, অউর কবভি নহি আয়া।
" শিউশরণের কণ্ঠে গভীর বিষাদ।
 "তুমনে উসকে বাদ উনহে ঢুণ্ঢতে নহি গিয়া?
" "জী, গয়া থা?
 উও বঙ্গালিন থি।
 সাতদিন তক যব উও নহি আয়া, ম্যায় রেজিস্টারসে পতা নিকালকে গিয়া থা।
 লেকিন রেজিস্টারমে যো পতা থা, উঁহা পর উও তব নহি রহতা থা।
 চলা গিয়া থা।
" "উও পতা তুমকো ইয়াদ হ্যায় শিউশরণ?
" "জী সার, ইয়াদ হ্যায়?
 ৫৩ চাউলপট্টি রোড।
 বেলেঘাটা কে বগলমেঁ।
" ব্যোমকেশ নিগুঢ় হাস্য করিল।
 "আচ্ছা শিউশরণ,  তুম বহোত হোঁশিয়ার লড়কা হো।
 আচ্ছেসে আপনা কাম করতে রহেনা।
 অউর দেখো, আভি তুম শাদিসুদা হো, উও বঙ্গালীনকো ভুল যাও।
 ইসমেহি তুমহারা ভালাই হ্যায়।
 উও বড়িহি খতরনাক কিসিমকা অউরত হ্যায়।
" "জী সার," শিউশরণ চমকাইলো না একদম, "এক বাত বাতাইয়ে সার, আপ কেয়া উসকো ঢুণ্ঢনেকে লিয়ে বেলিয়াঘাট্টা যায়েঙ্গে?
" "হাঁ, যা ভি সকতি হ্যায়?
 কিঁউ?
" "সার, আপ বো জাগা খোঁজকে নহি যা পায়েঙ্গে?
 হাম তো গয়েথে না উঁহা, হম আপকো লে যা সাকতে হ্যায় উঁহা পর।
 আপকো পড়েশানি কম হোগা।
" "এটা মন্দ নয়, কী বলো অজিত?
 তা শিউশরণ,  আজ নিয়ে যেতে পারবে ওখানে?
" "জী হাঁ, কিঁউ নহি?
 আভি হম ডিউটি সে ছুট্টি হো যায়েঙ্গে দো বাজে?
 উসকে বাদ আপ দোনোকো বঁহা লে যা সকতে হ্যায়।
" "কিন্তু, বাবা শিউশরণ,  আমাদের জন্য তুমি এত কষ্ট করবে কেন?
" "কেন কি সাব, ওই বঙ্গালীন আমায় ঝুট বোলে ঘরে ভেজে দিলো পানি আনতে?
 আর আমি যখন গেলাম, তখন  ল্যাবের খতরনাক জিনিস চোরি করে নিলো।
  হাঁ সাব, হামি কিছু কিছু আংরেজি ভি বুঝি।
 সাহেব যখন দুদিন পরে সব সামান খুঁজছিল, তখনই আমি সমঝে গেলাম কী হয়েছে।
 আমায় চকমা দিয়ে ও সব সামান চোরি করেছিল লছমী।
 কসুর মেরা থা, অগর শুধার সাকে তো শুধার লেঙ্গে।
" "তুমি কী করে জা নলে চুরি করেছিলো?
 ভেঙেও তো যেতে পারে?
" "জী সাব, হতে পারে, লেকিন ভেঙে উঙে গেলে, হামি এসে দেখতে পেতাম সিসার টুকরা?
" "আচ্ছা ঠিক হ্যায় শিউশরণ।
  দো বাজে হাম দোনো ট্যাক্সি লেকে আয়েঙ্গে।
 তুম ইহাঁ পর খাড়ে রহনা।
 চলেঙ্গে বেলিয়াঘাট্টা।
 ঠিক হ্যায়?
" "ঠিক হ্যায় সাব?
" (৫) "তোমার কি মনে হয়, এতদিন পরে বেলেঘাটা গিয়ে লছমীর খোঁজ পাবে?
" কবিরাজি কাটলেটে কামড় দিতে দিতে আমি প্রশ্ন করিলাম?
 ট্রপিক্যাল হইতে নিষ্ক্রান্ত হইয়া আমরা কলেজ স্ট্রীটে বসন্ত কেবিনে বসিয়া একটু ক্ষুন্নিবৃত্তি করিতেছিলাম।
 আবার কখন খাবার পাওয়া যাইবে জানিনা, তাই একটু পেটপূজা করিয়া লইতেছিলাম।
 "জানিনা, গিয়ে না দেখা অবধি বলতে পারিনা।
 তবে হয়তো কোন সূত্র পাওয়া যেতে পারে।
 দেখো অজিত, এখনো অবধি আমি যা যা বলছি, সেটা স্পেকুলেশন, অর্থাৎ,  হতে পারে।
 কিন্তু এরকমটাই হয়েছে, সেটা নাও হতে পারে।
 কংক্রিট একটা যোগসূত্র দরকার আমার, এই পথের কাঁটা বিজ্ঞাপন আর মৃত্যুগুলোকে মেলানোর জন্য।
 সেটা যতক্ষণ না পাচ্ছি, হাতড়ে যেতেই হবে।
 তবে একটা কথা অজিত, ট্রপিক্যাল থেকে প্লেগের জীবাণুর কালচার হারানোর ব্যাপারটা আমার থিওরিকেই স্ট্রং করছে, তাই নয় কি?
" "হ্যাঁ, সেটা তুমি বলতেই পারো?
" খাওয়া শেষ করিয়া গোলদিঘির পারে কিয়ৎক্ষণ বসিলাম।
 ব্যোমকেশ বুদ্ধির গোড়ায় ধূঁয়া দিল, আমি কেসটা সম্বন্ধে ভাবিতে লাগিলাম।
 আচ্ছা এমন যদি হয়, বেকার সাহেব আর লছমী - দুইজনে মিলিয়া খুন করিবার কোন এজেন্সি চালাইতেছে... শিউশরণকেও হিসেবের বাহিরে রাখিলে চলিবেনা, আমাদের সাহায্য করিবার জন্য তার এত ব্যগ্রতা কীসের...লছমী বোধ করি খুবই রূপবতী কন্যা, নচেৎ শিউশরণ উহাকে চার বৎসর মনে রাখিয়াছে কেন..... যাহারা মারা গিয়াছেন, সবাই পুরুষ, বড়লোক নারী বোধহয় বঙ্গদেশে নাই.....পথের কাঁটার সহিত লছমীর কি কোন সম্পর্ক আছে... চটকাটা ভাঙিয়া গেল, ব্যোমকেশ হাত ধরিয়া ঝাঁকাইতেছে, "ওঠো হে, সময় হয়ে গেল তো।
 শিউশরণকে লহিয়া ট্যক্সি চাপিয়া শিয়ালদহ পার হইয়া পূর্বে জলাভূমির দিকে অগ্রসর হইলাম।
 রেলব্রিজ পার হইবার পরেই রাস্তা সংকীর্ণ হইয়া গেল।
 পাকা রাস্তা বটে, কিন্তু বড়ই খারাপ অবস্থা।
 শুনিয়াছিলাম ক্যালকাটা ইম্প্রুভমেন্ট ট্রাস্ট এতদঞ্চলে ডেভেলপমেন্টের কাজ করিতেছে।
 বিমানবন্দরে যাইবার রাস্তা তৈয়ারি হইয়াছে, বড় সরোবর খনন হইয়াছে, নিম্নবিত্তের বসবাসের নিমিত্ত আবাসন তৈয়ারি হইতেছে।
 পাঞ্জাবি ট্যাক্সি ড্রাইভারের মুখ যত ভিতরে ঢুকিতেছি,  ততই গম্ভীর হইতেছে।
 উহার সহিত কড়ার হইয়াছে, আমাদের কাজ সমাপ্ত হওয়া পর্যন্ত অপেক্ষা করিয়া একেবারে রিটার্ন লহিয়া আসিবে।
 শিউশরণকে একবার জিজ্ঞেস করিল, " অউর কিৎনা দূর হ্যায়, পাপ্পে?
" শিউশরণ বলিল, "অউর থোড়াসাহি সাব?
" ব্যোমকেশ মুচকি হাসিয়া কহিল, "সিং সাহেবের বোধহয় ডর লাগছে।
" ট্যক্সি ড্রাইভার তাহার দাড়ি চুমরাইয়া কহিল, "সাব ম্যায় বাহে গুরুজিকা বান্দা হুঁ, ডরতা কিসিসে নহি।
 লেকিন ইয়ে সব জাগা আচ্ছা নহি হ্যায়, আন্ধেরা হো জায়েগা তো দিককত হো সকতাঁ হ্যায়।
 আপ বঁহা যাকে জলদি করনা।
" হঠাৎ শিউশরণ বললো, "আপ ইঁহা সে ডাইনে লেকে খালতক চলিয়ে।
 বাস বঁহাপে গাড়িসে উতারনা পড়েগা।
" খালপাড়ে আসিয়া নড়বড়ে একটা খেয়া পেরিয়ে ওপারে গেলাম।
 ব্যোমকেশ কহিল, "এই খাল বহু পুরনো, বুঝলে অজিত।
 বর্গীর হামলা ঠেকানোর জন্য ব্রিটিশরা যে মারহাট্টা ডিচ বানিয়েছিল,  তার সাথে বিদ্যাধরী নদী এবং পূর্ব কলকাতার জলাভূমির সংযোগ রক্ষা করছে এই খাল।
 বহু পূর্বে, যখন রাস্তাঘাট এত হয়নি, তখন কলকাতার সব চালের সাপ্লাই আসতো নৌকা করে বিদ্যাধরী নদী বেয়ে।
 এখানে চালের গুদাম ছিল সারি সারি।
 তাই নাম চাউলপট্টি রোড।
" খালের উল্টোদিকে একটা বস্তি মতো জায়গায় ঢুকিলো শিউশরণ।
  সারিসারি ছিটেবেড়ার ঘর,  খাপরার চাল দেওয়া, মাছি ঘিনঘিনে নর্দমা পার হইয়া অপেক্ষাকৃত পরিষ্কার একটা জায়গায় পৌঁছানো গেল।
 সেইখানে কয়েকটি পাকা বাড়ি রহিয়াছে।
 সাইনবোর্ডে লেখা, জায়গাটির নাম রাণী রাসমনি গার্ডেন লেন।
 কে জানে, বোধহয় রাণীর বাগানবাড়ি টাড়ি ছিল এইদিকে।
 শিউশরণ একটি একতলা বেশ ছড়ানো বাড়ির সামনে আসিয়া দাঁড়াইলো।
 তাহার পরে, ব্যোমকেশের দিকে তাকাইয়া কহিল, "লছমী এখানেই ভাড়া থাকতো সাব।
 আমি যখন এসেছিলাম,  বাড়িওয়ালির ছেলের খুব অসুখ,  আমাকে পাত্তা দেয়নি, শুধু বলেছিল, লছমী চলে গেছে।
 আপনি দেখেন, আপনাকে কিছু খবর দেয় নাকি?
" ব্যোমকেশ দরজার কড়া নাড়াইলো?
 অল্প সময় পরেই দরজা খুলিলেন দশাসই চেহারার এক নারী।
 পরণে সাদা নরুণপাড় ধুতি।
 পানের রসে ঠোঁটটি লাল টকটক করিতেছে।
 তরমুজের বিচির মতো  কালো দাঁতগুলি বাহির করিয়া বাজখাঁই গলায় প্রশ্ন করিলেন, "কাকে চাই বাছা?
 এই ভরদুক্কুর বেলায় গেরস্ত বাড়িতে কড়া নাড়ছো কেন?
" ব্যোমকেশ গম্ভীর স্বরে কহিল, "আমরা লালবাজারের ডিটেকটিভ স্কোয়াড থেকে আসছি?
 জরুরি প্রয়োজন আছে, ভিতরে ঢুকতে পারি?
" বলিয়া আমার দিকে চাহিয়া চোখ টিপিল?
 লালবাজার শুনিয়া ভদ্রমহিলার মুখের ভাব নমনীয় হইলো, গেট খুলিয়া দিয়া বলিলেন,  "আসুন বাবারা,  ভিতরে আসুন।
 আপনেরা যে পুলিশের লোক বুঝতে পারিনি।
" দাওয়ার উপরে দুইটি চেয়ারে আমাদের বসার ব্যবস্থা হইল।
 শিউশরণ চেয়ারে বসিতে রাজি হয় নাই, সে গড়ুরপক্ষীর মতো মাথানত করিয়া দাঁড়াইয়া রহিল, বোধ করি এই মহিলার সহিত তাহার আগের মোলাকাত খুব একটা মধুর হয় নাই।
 ব্যোমকেশ প্রশ্ন করিল, "বাড়িতে আর কে কে থাকে?
" "বিধবা মানুষ বাবা, একাই থাকি?
 স্বামী মারা গেছে অনেকদিন আগে, একমাত্র ছেলেকেও খেয়েছি।
" মহিলার কণ্ঠস্বর বাষ্পরুদ্ধ হইয়া আসিল।
 অঞ্চলপ্রান্ত তুলিয়া চক্ষু মুছিলেন।
 "আর কেউ থাকেনা, এত বড় বাড়ি?
" "আর দু'ঘর ভাড়াটে আছে বাবা?
 তবে তারা আপন কেউ নয়।
" "ভাড়াটে?
 আচ্ছা, কিছুদিন আগে আপনার বাড়িতে লছমী নামে কোন মেয়ে ভাড়া থাকতো?
" শুনিয়া বিদ্যুৎস্পৃষ্টের মতো চমকাইয়া উঠিলেন মহিলা?
 " লছমী  নয়, লক্ষ্মী রায়।
 ওর বাবার সাথে থাকতো এখানে।
 মুখপোড়া শয়তান একটা।
 ওই শয়তানি ডাইনির জন্যই ছেলেকে খোয়ালাম বাবা।
  ওই ডাইনিই আমার ছেলেকে খেয়েছে।
" মুখপোড়া শুনিয়া ব্যোমকেশ সচকিত হইয়া উঠিল।
 বলিল, "তাহলে লক্ষ্মী আপনার বাড়িতেই থাকতো।
 এখন আর থাকেনা নিশ্চয়ই।
 এখান থেকে বেরিয়ে কোথায় গেছে জানেন?
" "না, জানিনা, জানলে আমি ওকে কুচিকুচি করে কাটতাম না?
 আমার সোনার টুকরো ছেলেটাকে কী গুণ করলো, সাতদিনের মধ্যে গলা ফুলে মলো বাছা?
" "কী হয়েছিল বলুন তো!" কী আবার, ওই শয়তানী রূপের জাদুতে বশ করেছিল আমার গোপালকে।
 আমি টের পাইনি প্রথমে।
 টের যেদিন পেলাম, ওই মুখপোড়ার মুখে ঝামা ঘষে দিইছি না!" "মুখপুড়ি বলুন।
" "নাঃ, ওই শয়তানীর বাবার কথাই বলছি।
 অনুকূল গুপ্ত।
  আপনে যদি তারে দেখতেন, তাহলে বুঝতেন, মুখপোড়া বলছি কেন।
 মুখের বাঁদিকটা পুরো পোড়া, নাকি কেমিকেল নিয়ে কাজ করতে গিয়ে পুড়ে গেছিলো।
" এইবারে, আমার এবং ব্যোমকেশ - দুইজনেরই চমকাইবার পালা।
 এই অনুকূলবাবু কি সেই ডাক্তারবাবু, মেছোবাজারে যাহার মেসে আমি থাকিতাম, যেখানে উনি হোমিওপ্যাথি ডাক্তারির আবডালে কোকেনের ব্যবসা ফাঁদিয়া বসিয়াছিলেন,  যে রহস্য উদঘাটন করিতে ব্যোমকেশ ওই মেসে আমারই ঘরে কিছুদিনের জন্য আশ্রয় লহিয়াছিল, যে ঘটনার সূত্রপাতের সময়ে ব্যোমকেশের সহিত আমার আলাপ ও হৃদ্যতা, যার পরিণতিতে হ্যারিসন রোডের ভাড়াবাড়িতে আমার আগমন।
 কিন্তু ডাক্তারবাবু তো জেলে গিয়াছিলেন, এবং পরে আবার কোকনদ গুপ্ত নাম লহিয়া বিষ দেশলাই কাঠি বিক্রি করিবার ব্যবসা ফাঁদিয়াছিলেন।
 সেই ব্যবসাও ব্যোমকেশ চৌপাট করিয়া দেয়।
 তাহার পরে অবশ্য তার আর কোন খোঁজ রাখি নাই।
  কিন্তু এই লক্ষ্মী যদি অনুকূলবাবুর কন্যা হয়, তাহা হইলে, পথের কাঁটার প্রফুল্ল রায়ের সহিত তাহার কী সম্পর্ক?
  নাঃ, সব গুলাইয়া যাইতেছে?
 ব্যোমকেশের দিকে চাহিয়া দেখি তাহার মুখের হাসি আরো চওড়া হইয়াছে।
  সে মহিলাকে প্রশ্ন করিল, "আচ্ছা, এই লক্ষ্মী কি কুমারী মেয়ে ছিল?
 নাকি বিধবা?
 বলতে পারবেন আপনি?
" "আরে, না বাবা, বিধবা, বিধবা?
 সে আবার কোথায় যেন চাকুরি করতো।
 সেই তো আমার সোনার চাঁদের মাথাটা খেলে।
 নিঘিন্নে ব্যাপার,  বিধবা মেয়েমানুষ,  অত ঢলানি কীসের?
 পুরুষচাটা স্বভাব?
 পুরুষ মানুষের দোষটা কী বলো তো বাবা?
" বুঝিলাম, মহিলার সোনার টুকরো ছেলে বোধহয় অরক্ষিত বিধবা মেয়েমানুষ দেখিয়া আশনাই করিতে গিয়াছিলো,  তার পরিণতিটা ঠিক কী হইয়াছিল তাহা অবশ্য মহিলার গোলগোল কথা শুনিয়া ধারণা করা যাইতেছে না?
 "এই লক্ষ্মী বা ওনার বাবা অনুকূলবাবুর কোন ছবি আছে আপনার কাছে?
" মহিলা একটু ইতস্তত করিয়া বলিল, " তারা তো একরাতেই বাড়ি খালি করে নে গেছিল, কিন্তু কী বলবো বাবা, আমার গোপালের একটু আধটু আঁকার শখ ছেল?
 সাইনবোর্ড আঁকত কিনা! সে মারা যাবার পরে তার আঁকার খাতায় আমি ওই শয়তানীর অনেক ছবিই পেয়েছি।
 গোপাল খারাপ আঁকত না বাবা, তুমি দেখলে বুঝতে পারবে।
" "সেগুলো আমায় একটু দেখাবেন আপনি?
" মহিলা কিছু না বলিয়া চলিয়া গেল?
 অনতিবিলম্বেই একটি বড় চটের ব্যাগ আনিয়া হাজির করিল।
 তাহার মধ্য হইতে গোটা চার পাঁচ ডাবল ডিমাই সাইজের খাতা বার করিয়া আনিল।
 (৬) খাতাগুলিতে ১,২ এরূপ নাম্বারিং করা রহিয়াছে।
  ব্যোমকেশ এক নম্বর খাতা হইতে শুরু করিল।
 কিছু ফুল বা প্রকৃতির দৃশ্য, তাহার পরে বাংলা হরফের বিভিন্ন ডিজাইন।
  হঠাৎই ছোকরার ঝোঁক গিয়াছে পোর্টের্ট আঁকার দিকে।
 বিভিন্ন লোকের পোর্টের্ট রহিয়াছে।
 পাঁচ নম্বর খাতায় আমাদের কাঙ্ক্ষিত চিত্রগুলি রহিয়াছে, সেটা বুখিলাম ব্যোমকেশ ওই খাতাটা খুলিতেই মহিলার প্রতিক্রিয়া দেখিয়া।
 লক্ষ্মী সত্যিই অপূর্ব সুন্দরী।
  সাদা কালো পেন্সিল ড্রয়িংএ গৃহকর্মরতা মেয়েটির অনেক ছবিই ধরা রহিয়াছে।
 কোথাও বাসন মাজিতেছে, কোথাও পিঁড়িতে বসিয়া কুটনো কুটিতেছে।
 চূর্ণ অলকচূর্ণ তাহার কপোলে আসিয়া পড়িয়াছে।
 শিউশরণ পাশ হইতে আসিয়া চক্ষু বিস্ফারিত করিয়া দেখিতেছে।
 ব্যোমকেশ তাহার দিকে তাকাইয়া ভ্রুযুগল উপরে তুলিল।
 প্রত্যুত্তরে শিউশরণ তাহার ঘাড় ঝুঁকাইয়া জানাইলো, লছমীই বটে।
 খাতার শেষের দিকে একটি গার্হস্থ খন্ডচিত্র ধরা পড়িয়াছে।
 লক্ষ্মী জানালার পাশে একটি কাঠের র‍্যাকের সন্মুখে দাঁড়াইয়া রহিয়াছে।
 অকস্মাৎ ব্যোমকেশের দৃষ্টি তীক্ষ্ণ হইয়া উঠিল।
 এই দৃষ্টি আমি চিনি, সে কোন সূত্র পাইয়াছে।
 সে অস্ফূটে বলিল, "অজিত, দেখো, মিসিং লিঙ্ক।
" শুনিয়া আমিও তাকাইলাম চিত্রটির দিকে।
 লক্ষ্মী দাঁড়াইয়া আছে জানালার ধারে।
 জানালা দিয়া বাহিরের কুল গাছটি দেখা যাইতেছে।
 সে দাঁড়াইয়া আছে একটি কাঠের র‍্যাকের সন্মুখে।
 র‍্যাকটিতে বিভিন্ন আকারের কাঁচের পাত্র রহিয়াছে, ল্যাবরেটরিতে যেরূপ ব্যবহৃত হয়, সেইরূপ।
 লক্ষ্মীর হাতে একটি গোল কাঁচের চ্যাপ্টা মতো পাত্র।
 লক্ষ্মীর মুখের পার্শ্বচিত্র ছবিতে ধরা পড়িয়াছে।
 কিন্তু তাহার পিছনে চিত্রকরের দিকে মুখ করিয়া দাঁড়াইয়া আছে আরো একজন।
 ডাঃ অনুকূল গুপ্ত।
 তাহার অ্যাসিডে পোড়া চেহারা আমরা পরে দেখিয়াছিলাম একবার।
 অনুকূল গুপ্ত যে ঘটনার সাথে জড়িত, তাহার উদ্দেশ্য কখনো সাধু হইতে পারেনা।
 ব্যোমকেশ মৃদু স্বরে কহিল, "কিছু বুঝলে অজিত?
" আমি বলিলাম,  "অনেক কিছু?
" "আচ্ছা বেশ, বলো তো, অনুকূল গুপ্তের মেয়ের নাম লক্ষ্মী রায় হয় কোন হিসেবে?
" আমি কহিলাম, "কেন, ইনি তো বলছেন, লক্ষ্মী বিধবা, নিশ্চয় কোন রায়ের পোর সাথে বিয়ে দিয়েছিলেন ডাক্তারবাবু?
" ”হুম, যে সে রায় নয়, একেবারে খোদ প্রফুল্ল রায়, আমাদের পথের কাঁটার নায়ক?
 যে প্রফুল্ল রায় সায়ানাইড মেশানো পান খেয়ে আমায় ফাঁকি দিয়েছিল, সেই প্রফুল্ল রায়।
 আচ্ছা দিদি, আপনার ছেলে কীভাবে মারা গেল?
" শেষ প্রশ্নটা বাড়িউলি মহিলার দিকে তাকিয়ে করা?
 "বলবো কী বাবা, ওই ডাইনিরা উঠে যাবার পরেই ছেলের জ্বর এলো।
 তার সাথে গলা বগল সব ফুলে গেল।
 পচে কালো হয়ে গেল অঙ্গ।
 ভালো জলপড়া এনে দিয়েছিনু, কিন্তু কোন কাজ হলোনি।
 বাছা আমার মাত্র সাতদিনের জ্বরে চলে গেল গো।
 আমার নিজের বলতে আর কেউ রইলো না গো।
" মহিলা ডুকরাইয়া কাঁদিয়া উঠিলেন।
 "আপনি শান্ত হোন।
 আমি কথা দিচ্ছি, ওই লক্ষ্মীকে আমি ধরে পুলিশে দেবই।
 সে এর মধ্যে আরো কয়েকটি কুকর্ম করেছে।
 তার সাজা সে পাবেই।
 আপনার ছেলের এই আঁকার খাতাটা আমি নিয়ে যাচ্ছি, কাজ শেষ হলে ফেরত দেব আপনাকে।
" ফিরিবার পথে ব্যোমকেশ কহিলো, "একেবারে রাজযোটক,  কী বলো অজিত?
 প্রফুল্ল রায়ের সাথে ডাক্তারের মেয়ের বিয়ে?
 দু'জনেই পগেয়া বদমাশ?
  আমি তখন ভেবেছিলাম,  প্রফুল্ল রায় বোধহয় একাই পথের কাঁটার ব্যবসা করতো।
 এখন মনে হচ্ছে, নিশ্চয়ই না, এরা তিনজনেই জড়িত ছিল ব্যাপারটায়।
 এমনকী,  এটাও হতে পারে মূল পাণ্ডা ডাক্তার নিজেই ছিল,  জামাইকে দিয়ে এক্সিকিউট করাতো।
 জামাই মারা যাবার পরে ডাক্তারের মাথা দিয়ে এই ফন্দি বেরোয়।
 ভুললে হবেনা, ল্যাবরেটরির কাজের উপর ডাক্তারের ব্যুৎপত্তি ছিল।
 প্রথমবার জেলেও সে ল্যাবরেটরিতে কাজ করতো, মনে আছে?
 আমার এইখানে এসে সুতো কেটে যাচ্ছিল, বুঝতে পারছিলাম না, প্রফুল্ল রায়ের  সাথে এই ঘটনার কী সম্পর্ক?
 আজ সেটা বোঝা গেল।
 লক্ষ্মী ট্রপিক্যাল হাসপাতালে ঘর মোছার কাজ নিয়েছিল, প্লেগের জীবাণু চুরি করার জন্যই।
 ওখান থেকে নিয়ে এসে ওরা একটেরে এই বেলেঘাটার চাউলপট্টিতে ঘর নিয়েছিল, এখানে একটা অস্থায়ী ল্যাব বানিয়েছিল, কালচার করার জন্য।
 তারপরে জানিনা, গোপালের সাথে মতান্তর হয়েছিল কিনা, নাকি গোপালের প্রণয়প্রত্যাশা লক্ষ্মীর পছন্দ হয়নি জানিনা, কিন্তু যাবার আগে তিনি গোপালকে প্লেগের জীবাণু দিয়ে সংক্রমিত করে গেছিলেন।
  তুমি নিশ্চয়ই বুঝতে পারছো, গোপালের মৃত্যু প্লেগের কারণেই হয়েছিল, কেউ সন্দেহ করেনি সেই সময়।
 কিন্তু গোপালের মা ঠিকই বুঝেছিল,  গোপালের মৃত্যুর জন্য লক্ষ্মীই দায়ী।
" "কিন্তু, ওরা কোথায় পালিয়ে গেছে তা তো কেউ জানেনা।
 তাহলে এরপরে তুমি কী করবে?
" "যেখানেই যাক না কেন, এই কলকাতা শহরেই তো আছে?
 টোপ ফেলবো, বুঝলে অজিত?
 টোপ ফেলে অপেক্ষা করবো?
" "কী টোপ?
" "হুঁহুঁ বাবা, আমি কি ডরাই সখা সত্যবতীকে?
" (৭) হৈ হৈ করিতে করিতে ব্যোমকেশ বাড়িতে প্রবেশ করিলো?
 সত্যবতী তো দেখিয়াই গরম সর্ষপ তৈলে নিক্ষিপ্ত বার্তাকুর ন্যায় চিড়বিড়াইয়া উঠিল।
 কোন খবর ব্যাতিরেকে কোথায় সারাদিন ঘাস খাইতেছিলাম, ইহাই তাহার জিজ্ঞাস্য।
 অবশ্য কোন তৈলে সত্যবতী ঠাণ্ডা হইবে, তাহা ব্যোমকেশের ভালোই জানা আছে।
 অচিরেই ব্যোমকেশ তাহাকে বশ করিয়া ফেলিলো।
 পরদিন প্রাতরাশ সারিবার পরে ব্যোমকেশ সত্যবতীকে কহিল, "উঠো বীরজায়া, বাঁধো হে কুন্তল।
" সে ভ্রুকুটি করিয়া কহিল, "ঢং দেখে বাঁচিনা, কোথায় যাবো শুনি, যে চুল বাঁধতে বসবো?
 রাজ্যের কাজ পড়ে আছে বলে আমার?
" "সে যতই কাজ পড়ে থাক না কেন, তোমায় একবার বড়বাজার পোস্টাফিসে যেতে হবে৷ পথের কাঁটার কাছে একখানি প্রেমপত্র দিয়ে আসতে হবে যে?
" "কী বলছো তুমি উল্টোপাল্টা,  বুঝতে পারছিনা?
" "আচ্ছা, তবে শোনো।
" ব্যোমকেশ তাহাকে আনুপূর্বিক সব বৃত্তান্ত কহিলো।
 শেষে বলিল, এখন লক্ষ্মী আর তার বাপকে খুঁজে বের করতে হবে।
 ওরা তো ধরা ছোঁয়ার বাইরে চুপ করে বসে আছে।
 ওদের ধরাছোঁয়ার মধ্যে আনতে গেলে টোপ ফেলতে হবে।
 ওদের সঙ্গে যোগাযোগ করার একমাত্র উপায় ওই পোস্টব্যাগ নম্বর ৮৮৮, বড়বাজার পোস্টাফিস।
 সেখানে গিয়ে নেমন্তন্ন করে আসতে হবে।
" "তা আমায় যেতে হবে কেন?
 তুমি যাও, অথবা ঠাকুরপোকে পাঠাও?
" "আহা, বুঝতে পারছোনা কেন, ডাক্তার আমাদের দু'জনকেই চেনে।
 বাই চান্স সে যদি রোজ পোস্টাফিসে গিয়ে নজরদারি চালায়, তা'হলে আমায় বা অজিতকে দেখলেই পাখি ভোঁকাট্টা হয়ে যাবে।
 আর তাদের হদিশ পাওয়া যাবেনা।
 আবার অন্য কোথাও অন্য কোন একটা মারক ব্যবসা খুলে বসবে, আবার কতজনকে খুন করবে, কে বলতে পারে! না না, ওদের এখনই আটকাতে হবে।
 তুমি যাও রেডি হও, আমি ততক্ষণে প্রেমপত্রটা লিখে ফেলি।
" সত্যবতী শাড়ি পড়িয়া আসিতে আসিতে ব্যোমকেশ খসখস করিয়া কাগজে কয়েক কলম লিখিয়া আমায় বলিল, "দেখো তো অজিত, কেমন হলো লেখাটা?
" কাগজ হাতে লহিয়া চক্ষু বুলাইলাম?
 লিখা আছেন মহাশয়, আমার নাম ও আমার স্বামীর নাম এই মুহূর্তে গোপন থাকুক।
 আমাদের বিবাহ হইয়াছে পাঁচ বছর হইলো।
 আমাদের সন্তানাদি নাই।
 আমাদের দাম্পত্যজীবন বস্তুত অসার হইয়া পড়িয়াছে।
 আমি পুনরায় বিবাহ করিয়া সংসার যাত্রা নির্বাহ করিতে চাই, এবং আমার এক গোপন প্রেমিকও আছে।
 কিন্তু আমার স্বামী আমাকে ডিভোর্স দিবেন না।
 আমি আমার স্বামীকে পথের কাঁটা হিসেবে গণ্য করিতেছি।
 আপনি কীভাবে এই পথের কাঁটা দূর করিবার প্রযত্ন করিবেন জানিতে পারিলে আমি বিস্তারিত বিবরণ জানাইতে পারিবো।
 গোপনীয়তা রক্ষার নিমিত্তে আমিও আপনার পদাঙ্ক অনুসরণ করিলাম, অর্থাৎ,  বড়বাজার পোস্টাফিসে একটি পোস্টবক্স ভাড়া করিলাম।
 পোস্টবক্স নম্বর হইলো...... ‌আপনার বর্ণিত পথের কাঁটা দূর করিবার রাস্তা এবং শর্তাবলী যদি আমার  রুচিমতো হয়, তাহা হইলে আপনাকে ফিরতি চিঠিতে বিশদ জানাইবো।
 এখানেই চিঠিটি শেষ।
 ব্যোমকেশ কহিলো,  "পোস্টবক্স ভাড়া করা হলে পরে সত্যবতী নম্বরটা বসিয়ে দেবে।
" অতঃপর অপেক্ষা।
 সত্যবতী কে শিখাইয়া পড়াইয়া পাঠানো হইলো।
  সত্যবতী অক্লেশে কার্য সমাধা করিয়া আসিলো।
 ব্যোমকেশ কহিলো,  "এখন সবে চার ফেলা হলো,  মাছে ঘাই মারে নাকি দেখি।
 তবে এ বড় গভীর জলের মাছ, এর জন্য চাই বড় টোপ।
" (৮) সেইদিনই সন্ধ্যাবেলায় বিকাশ আসিলো।
 আসিয়াই দাঁত খিঁচাইয়া হাসিয়া কহিল, " গুড ইভিনিং সার।
" "আরে, এসো এসো বিকাশ, কী খবর পেলে বলো।
" "সার সব খবর জোগাড় হয়ে গেছে।
" বিকাশ নিজের নোটবইটি বাহির করিয়া বলিল, "গত মার্চ মাসের সতেরো তারিখে সবার আগে মারা যায় সান্তাল পরগণার জমিদার দর্পনারায়ণ মল্লিক।
 মহাল থেকে কলকাতায় এসেছিলেন ফূর্তি করিতে।
 বিগত চার মাস ধরে বাবু ইয়ার বখশি সমেত কলকাতার খিদিরপুরে গঙ্গার কাছে একটি বাড়ি ভাড়া করে থাকতেন।
 সম্প্রতি বাবু পুরুষত্ব নিয়ে চিন্তিত হয়ে পড়েছিলেন বলে বাড়িতে হেকিম কবিরাজের আনাগোনা বেড়ে গেছিল।
 তারা বাবুকে নানা ওষুধপত্র ইঞ্জেকশন ইত্যাদি দিতেন।
 মৃত্যুর দিন সাতেক আগে তাঁর জ্বর হয়, সাথে গলা, বগল আর কুঁচকি ফুলে ব্যাথা।
 তিন-চারদিনের মধ্যে সেগুলো পচে কালো হয়ে যায়।
 বাবু মারা যান আটদিনের মধ্যে।
" এই সময় ব্যোমকেশ প্রশ্ন করিলো, "কার কাছ থেকে সংবাদ জোগাড় করলে?
" ”বাবুর ড্রাইভার?
 রাম সিং।
 বাবুর ওয়ারিশ হলো গিয়ে ছেলে কন্দর্পনারায়ণ।
  সে জমিদারির মালিক হয়েই গাড়ি বেচে দিয়েছে, বলেছে,  গাড়ি ড্রাইভার পুষবার পয়সা নেই এস্টেটের।
 রাম সিং এর চাকরি নট হয়ে গেছে তিন মাস।
 সে একটু আতান্তরে পড়েছে।
 তাকে পাঁচ টাকা ঘুষ দিয়ে কাজ হাসিল করেছি।
 ছোকরা হুঁশিয়ার খুব।
" "আচ্ছা, তোমার রাম সিং কি কোন সন্দেহভাজন মহিলাকে ওখানে যাতায়াত করতে দেখেছে?
 খুব সুন্দরী এবং আকর্ষণীয়া?
" "বাইজীদের তো ওখানে হামেহাল যাতায়াত ছিল, কিন্তু সেরকম নির্দিষ্টভাবে সে কিছু বলতে পারেনি?
" "আচ্ছা, তারপরে বলো।
" "তারপরে আমি গেলাম অমরেশ চৌধুরীর বাড়িতে।
 একা থাকতেন, অকৃতদার মানুষ।
 সাথে বাবুর্চি খানসামা।
 সাহেব এক মাড়োয়ারির সাথে পার্টনারশিপ  ব্যবসা করতেন চায়ের।
 পানদোষ ছিল, প্রায় রোজই পার্কস্ট্রিটে পান ভোজন করে রাতে ফিরতেন বাড়িতে।
 বাড়িতে কোনদিনই মেয়েমানুষ নিয়ে আসেননি।
" "ওনার সম্পত্তি কে পেল?
" "সেটাই অদ্ভূত ব্যাপার?
 উত্তরাধিকারী কেউ ছিল না, শুধু এক অপোগণ্ড ভাইপো।
 সে মাঝেসাঝে এসে টাকার জন্য ঝামেলা করতো।
 অমরেশবাবু বেঁচে থাকতে কিছু টাকাপয়সা দিতেন কখনো সখনো।
 কিন্তু সে শেষবার এসে টাকার জন্য নাকি ছুরি ধরেছিল কাকার গলায়।
 অমরেশবাবু নাকি তারপরেই উইল করে সমস্ত স্থাবর অস্থাবর সম্পত্তি তার পার্টনারকে উইল করে দিয়েছিলেন।
" "সেটা কবেকার ঘটনা?
" " মাস তিনেক আগেকার?
 তারপ তো উনি মারা গেলেন।
 মারা যাবার পর পার্টনার রাজেশমল কংকরিয়া এসে ফ্ল্যাট আর গাড়ির দখল নিয়েছে, দস্তুরমতো কোর্টে প্রবেট করা উইল দেখিয়ে।
 ভাইপোটা খবর পেয়ে এসে একটু চিল্লামিল্লি করছিল, তাকে রাজেশবাবু আপাতত মদের সাপ্লাই দিয়ে ঠাণ্ডা করে রেখেছে।
" "তাহলে নিশ্চয়ই ওর বাড়িতেও কোন সন্দেহভাজন মহিলার আনাগোনা ছিলনা?
" "না না, প্রশ্নই নেই?
" বিকাশ সত্যবতীর প্রতি চাহিয়া একটু ইতস্তত করিয়া বলিল, "খানসামার মতে সাহেব ছেলেদের পছন্দ করতেন।
" সত্যবতীর মুখ লাল হইয়া উঠিল, যদিও উঠিয়া চলিয়া গেল না।
 ব্যোমকেশের ভ্রূ কুঁচকাইয়া গেল।
 শেষে বলিল, "আচ্ছা, এর পরে বলো।
" "এরপরে যাই জাহাজ খালাসের ব্যবসায়ী আশুতোষবাবুর বাড়িতে।
 বিরাট বড়মানুষ,  আলিপুরে  বাংলো।
 তিনি মারা যান এপ্রিল মাসে।
 বড়লোক হলেও নিপাট ভদ্রলোক ছিলেন, কোন বদখেয়ালের কথা জানা যায়না, একমাত্র রেসের মাঠে যাতায়াত ছিল।
 তার প্রাইভেট সেক্রেটারির কাছ থেকে জেনেছি, ইদানীং কর্তার রেসের মাঠে যাতায়াত বেশ বেড়ে গেছিল।
  সেখানে এক দালালের পাল্লায় পড়েছিলেন কর্তা।
 কিন্তু সন্দেহভাজন কোন মহিলার সাথে কোন যোগাযোগের খবর পাইনি।
 মারা যাবার পরে সম্পত্তির অধিকাংশই পেয়েছে দুই ছেলে ফিফটি ফিফটি।
 বসতবাটিটি স্ত্রীকে দিয়ে গিয়েছিলেন।
" "আগে কহ আর।
" "হাতিবাগানে বাড়ি রূপচাঁদ সেনের।
 বংশপরম্পরায় স্যাঁকরার ব্যবসা।
 বাড়িতে স্ত্রীপুত্র রয়েছে।
 দারোয়ান বললো বাবু দর্জিপাড়ায় যাতায়াত করতেন।
 সম্প্রতি সোনার ব্যবসা ছেলেদের হাতে ছেড়ে দিয়েছিলেন।
 যদিও টাকাপয়সার কন্ট্রোল ছিল বাবুর হাতেই।
 ছেলেরা বহুবাজারে নতুন দোকান করতে চাইছিল, বাবু রাজি হচ্ছিলেন না।
 শ্রাদ্ধশান্তি চোকার পরেরদিনই বহুবাজারে দোকান খরিদ হয়ে গেছে।
 এখন অন্দরসজ্জার কাজ চলছে।
 আগামী নববর্ষের দিন উদ্বোধন করা হবে।
" "তাহলে দেখা যাচ্ছে, খুন করবার বা করাবার পরিষ্কার মোটিভ না থাকলেও অতি সূক্ষ্ম মোটিভ প্রতিটি ক্ষেত্রেই রয়েছে।
 কোথাও ব্যবসার পার্টনার, কোথাও বাঁধা মেয়েমানুষ,  বা কোথাও নিজের ছেলেরা।
" ব্যোমকেশ কহিল।
 সত্যবতী কহিলো,  "বাইরের লোক হলে মানতে পারি, কিন্তু নিজের ছেলে বাপকে খুন করাবে, মানতে পারছিনা।
" "ভুলিও না প্রিয়ে, ভারতবর্ষ রাজারাজড়ার দেশ।
 এখানে আবহমান কাল ধরে যুবরাজরা বাপকে খুন করে বা বন্দি করে সিংহাসনে বসেছেন।
  আওরাংজেবের কথা ভুলে গেলে?
" ব্যোমকেশ উঠিয়া আলমারি থেকে দশটাকার নোটে একশো টাকা লহিয়া আসিল?
 আনিয়া বিকাশের হাতে ধরাইয়া বলিল, "ভালো কাজ করেছো বিকাশ।
 আর দুটো ছোট্ট কাজ করতে হবে তোমায়।
" বলিয়া টেবিল হইতে গোপালের ড্রয়িংএর ৫ নম্বর খাতাটা ওর হাতে ধরাইয়া দিল।
 শেষ ছবিটি খুলিয়া বলিল, "খুব ভালো করে দু'জনকে লক্ষ্য করো।
 মনের মধ্যে গেঁথে নাও এদের চেহারা।
 পুরুষ মানুষটিকে চেনা সুবিধা, কারণ কোন মেকআপেই ও দগ্ধানন ঢাকা যাবেনা।
 মেয়েটি অত্যন্ত সুন্দরী,  কেউ একবার দেখলে আর ভুলবেনা।
 কিন্তু মেয়েদের একটা সুবিধা আছে, মাথায় একটা ঘোমটা টেনে দিলে, কী চুলের স্টাইলটা পালটে দিলেই চেনা মুশকিল হয়ে যায়।
 আমার বিশ্বাস,  বিশেষ বিশেষ কাজ ছাড়া ডাক্তারবাবু বাইরে আসেননা, ওই মার্কামারা চেহারার জন্য।
 ফলে পোস্টাফিসের কাজ হয়তো লক্ষ্মীই করবে।
 হয়তো, ঘোমটা টেনে বা মেক আপ নিয়ে।
 তুমি যেটা করবে, কাল থেকে বড়বাজার পোস্টাফিসে অফিস টাইম অর্থাৎ,  বেলা দশটা থেকে চারটে পর্যন্ত তুমি বসে লক্ষ্য রাখবে এই দু'জনের মধ্যে কেউ পোস্টাফিসে আসছে নাকি।
 পোস্টবক্স থেকে কিছু চিঠিপত্র সংগ্রহ করতে গেলে ওদের একজনকে অন্তত পোস্টাফিসে হাজিরা দিতেই হবে।
 যদি দেখতে পাও, তবে সাবধানে পিছু নিয়ে ওদের আস্তানাটা দেখে আসবে।
 আর বিকেলে তুমি ক্রমাণ্বয়ে যাবে মৃত পাঁচজনের বাড়ি, যাদের সাথে যোগাযোগ করে তথ্য পেয়েছো, তাদেরকে এই খাতাটা দেখিয়ে জিজ্ঞেস করবে, এদের কাউকে ওই বাড়িতে আনাগোনা করতে দেখেছে কিনা।
 পোস্টাফিস বা মৃতদের বাড়িতে কোন খবর পাওয়া গেলেই তুমি আমাকে এসে জানাবে।
 সাবধানে কাজ করবে।
 দুজনেই কিন্তু মারাত্মক লোক, বুঝতে পারলে তোমাকে মারতে ওদের চোখের পলকও পড়বেনা।
 বিকাশ মাথা ঝাঁকাইয়া উঠিয়া গেল।
 "আপাতত  অপেক্ষা।
" ব্যোমকেশ কহিলো।
 (৯) পরেরদিন সকালে দৈনিক কালকেতুতে আবার বড় বড় হরফে হেডিং হইলো : "আবার রহস্যময় মৃত্যু মহানগরীতে" নিজস্ব সংবাদদাতা লিখিয়াছেন : মহানগরীর বুকে আবার অজানা সংক্রমণের ফলে আরেকটি মৃত্যু ঘটিয়াছে।
 লাস্যময়ী চিত্রতারকা নয়না দেবী চারদিন আগে প্রবল জ্বর ও শ্বাসকষ্ট সহ শহরের বিখ্যাত চিকিৎসকের কাছে গিয়াছিলেন।
 কিন্তু জ্বরের কারণ ধরা পড়ে নাই।
 গতকাল গভীর রাতে তাহার মৃত্যু হয়।
 খবরে প্রকাশ, তাহার সমুদয় গ্রন্থি ও গ্ল্যান্ড ফুলিয়া গিয়াছিল।
 চিকিৎসক মৃতদেহ ময়নাতদন্তের নির্দেশ দিয়াছেন।
 পাঠকের স্মরণ থাকিতে পারে ইতিপূর্বে কলিকাতা শহরে আরো পাঁচটি এইরূপ মৃত্যু ঘটিয়াছে।
 এই মৃত্যুগুলি কোন অজানা সুত্রে সংযোজিত কিনা সেই সন্দেহও কেউ কেউ করিতেছেন।
 একমাত্র দৈনিক কালকেতুর অন্তর্তদন্তেই প্লেগ রোগের সম্ভাবনার কথা উঠিয়া আসিয়াছে।
 তাহলে কি প্লেগের মহামারী আসিতে আর দেরি নাই?
 স্বাস্থ্য দপ্তর কি ঘুমাইয়া আছে?
 রাজ্যের মুখ্যমন্ত্রী নিজে চিকিৎসক হওয়া সত্ত্বেও দপ্তর নিজে উদ্যোগী হইয়া কোন তদন্তের ব্যবস্থা করে নাই, ইহাই পরিতাপের বিষয়?
 ব্যোমকেশ গুম হইয়া বসিয়া রহিল।
 বলিলো, কোন কংক্রিট প্রমাণ জোগাড় না করতে পারলে কেস টিঁকবে না।
 আর এদিকে সন্দেহ বাড়ছে দেখে পাখি ফুরুৎ না হয়ে যায়।
" সেই রাত এবং তার পরের দিনও নিস্তরঙ্গ ভাবে কাটিয়া গেল।
 শুধুমাত্র ট্রপিক্যাল হইতে সাহেব ফোন করিয়া জানাইলেন যে ওই ঝাড়ুদারনির নাম ছিল লক্ষ্মী রায়।
 ঠিকানা খাতায় যা লিখা ছিল তাও জানাইলেন।
 আমরা অবশ্য আগেই সেখান থেকে ঘুরিয়া আসিয়াছি।
 ব্যোমকেশ একবার বাহির হইয়াছিল, আসিয়া বলিলো, "ময়নাতদন্তের প্রাথমিক রিপোর্টে প্লেগের কথাই বলেছে, বুঝলে হে অজিত?
 পুরন্দর পান্ডে এখন কলকাতা শহরের ডেপুটি পুলিশ সুপার?
 তার সাথে দেখা করে আমার সন্দেহ এবং তদন্তের কথা জানিয়ে এসেছি।
 এগুলো যে খুন হতে পারে শুনে তো তার চক্ষু চড়কগাছ।
  যাই হোক, সব রকম সাহায্যের আশ্বাস পেয়েছি।
 এখন বিকাশ কোন হদিশ আনতে পারলেই হয়।
" সেইদিন বিকেল পাঁচটা বাজিতে না বাজিতে পুনরায় বিকাশ আসিয়া হাজির হইলো।
 সে প্রবল উত্তেজিত।
  মাথার একরাশ অবিন্যস্ত চুল আরো এলোমেলো হইয়া গিয়াছে।
 একমুখ হাসিয়া সে বলিল, "খবর আছে স্যার।
" ব্যোমকেশ জিজ্ঞাসু দৃষ্টিতে তাকাইল।
 "গতকাল পোস্টাফিসে সারাদিন ছিলুম।
 কিন্তু সেরকম কাউক্কে দেখতে পেলুম না।
 বিকেলে বেরিয়ে গেলুম প্রথমে হাতিবাগানে রূপচাঁদ সেনের বাড়িতে।
 সেখানে দুই দারোয়ানই ছবি দেখে কাউকে চিনতে পারলে না।
 তারপরে গেলাম বালিগঞ্জে অমরেশবাবুর ফ্ল্যাটে।
 সেখানে তার পুরনো খানসামাকে ছবি দেখালাম, সেও কাউকে চিনতে পারলোনা।
 রাত হয়ে গেছিল, গতকাল আর কোথাও যাইনি।
 আজ সক্কাল বেলা উঠেই খিদিরপুরে বাবু দর্পনারায়ণের বাড়ি চলে গেছিলাম।
 তার ড্রাইভার তো কাজ ছেড়ে দিয়ে চলে গেছে।
 একজনের কাছ থেকে ঠিকানা জোগাড় করে চলে গেলাম তার বাড়ি, কাছেই, মোমিনপুরে থাকে আবদুল।
 তাকে ছবিটা দেখাতেই সে এই মুখপোড়া ভদ্রলোককে চিনতে পারলো।
 বললো, বাবু শেষদিকে হেকিমি চিকিৎসা করাচ্ছিলেন।
 ইনি একজন হেকিম, শেষের দিকে বাবুর চিকিৎসা করার জন্য কয়েকবার এসেছিলেন।
" ব্যোমকেশের মুখ প্রসন্ন হইয়া উঠিয়াছে।
 সে বলিল, "ভালো খবর এনেছো।
 তারপর?
" "তারপর স্যার আমি তো পোস্টাফিসে গিয়ে বসে রইলাম?
 কেউ আসেনা, আসেনা।
 দুটো নাগাদ খিদে পেয়েছে, একটু বাইরে গেছি দুটো মুড়ি খাব বলে, হঠাৎই দেখি এই মেয়েটি রিক্সা থেকে নেমেই স্যাট করে ভেতরে ঢুকে গেল।
 ভাগ্যিস দেখেছিলাম,  মুড়ি খাওয়া তো মাথায় উঠলো।
 রিকশাওয়ালা দেখি খৈনি বানাচ্ছে।
 আমিও সাথে সাথে হাত পেতে দাঁড়িয়ে গেলাম।
 ভাব জমে গেল।
 কায়দা করে জেনে নিলাম, মা জননী কোথা থেকে আসছেন।
 সে ব্যাটা বলে, চিৎপুর থেকে।
 চিৎপুরে কোথা থেকে?
 না কালিমন্দিরের পিছনের গলি থেকে?
 ও বাইরে বেরিয়ে আসলে আমি পিছু নিতে পারবোনা, তাই একটা রিস্ক নিলাম।
 সময় নষ্ট না করে ওখান থেকে একটু এগিয়ে এসে আরেকটা রিক্সা ধরে চিৎপুর কালিমন্দিরের কাছে এসে দাঁড়িয়ে রইলাম।
 যদি মেয়েটি পোস্টাফিস থেকে সোজা এখানে না আসে, তাহলে আমার প্ল্যান ফেল।
 কিন্তু, কপাল ভালো,  একটু পরেই দেখি রিক্সাওয়ালা ঠুন্ঠুন করে ঘণ্টি বাজিয়ে এসে ঢুকে গেল গলি দিয়ে।
 আমি ওর পেছন পেছন এসে ওর বাড়িটা দেখেই পালিয়ে এসেছি।
 আসার সময়ে আলিপুরে আশুতোষ বাবুর সেক্রেটারিকে ছবিটি দেখিয়ে এনেছি।
 ওই মুখপোড়া ডাক্তারবাবুটিকে উনি রেসের দালাল বলে চিহ্নিত করেছেন।
 সেখান থেকে সোজা  আপনার এখানে।
" ব্যোমকেশ সহর্ষে হাত ঘষিতে ঘষিতে বলিল, "তোমার জবাব নেই বিকাশ।
 সত্য, দেখো তো, বিকাশের মনে হচ্ছে আজ কিছু খাওয়া হয়নি।
 ওকে কিছু খেতে দাও, আমরা আবার বেরবো এখন।
 ভালোই হয়েছে, চিৎপুর থনার ওসি এখন আমার সেই বন্ধু এ কে রে, অর্থাৎ অপূর্ব কুমার রায়।
 তাকে তোমার কি মনে আছে, অজিত?
 এক কাজ করো, তুমিও রেডি হয়ে নাও, যবনিকা পতনের সময় হয়ে এসেছে?
" বিকাশের খাওয়া দাওয়া হইতে হইতে ব্যোমকেশ সাজসজ্জা করিয়া ফেলিল।
 শার্ট-প্যান্ট আর পকেটে তার কোল্ট রিভলভার।
  আমায় বলিল, "আশাকরি, এটা ব্যবহার করার দরকার পড়বেনা।
" (১০) বাড়ি থেকেই ব্যোমকেশ লালবাজারে পুরন্দর পান্ডেকে ফোন করিয়া তদন্তের অগ্রগতির কথা বলিলো।
 স্থির হইলো,  চিৎপুর থানা হইতে পুরা পুলিশ ফোর্স আমাদের সাথে থাকিবে।
 ব্যোমকেশ চিৎপুর থানার নম্বর পান্ডের নিকট হইতে সংগ্রহ করিয়া তাহার সহিত কথা বলিয়া লইলো।
 আনুপূর্বিক সমস্ত ঘটনা শুনিয়া সে নিজে ফোর্স সমেত উপস্থিত থাকিবে কথা দিলো।
 থানায় যখন পৌঁছাইলাম, তখন রাত আটটা বাজিয়া গিয়াছে।
 ফোর্স লহিয়া যখন কালিমন্দিরের নিকট পৌঁছাইলাম তখন প্রায় নয়টা বাজিয়া গিয়াছে।
 খুব সাবধানে,  পাড়ার লোককে সচকিত না করিয়া বিকাশের দ্বারা দেখাইয়া দেওয়া বাড়িটি ঘিরিয়া ফেলা  হইলো।
 একতলা বাড়ি, আনুমানিক কাঠা দুয়েকের উপর তৈয়ারি।
 অন্ধকার ঘুটঘুট করিতেছে।
 দরোজায় মস্ত তালা।
 আশেপাশের বাসিন্দারা জানাইলেন অত্যন্ত নিরীহ দুই পিতাপুত্রী এই বাড়িতে থাকিতেন।
 শান্তিপ্রিয় লোক।
 কোন ঝুটঝামেলায় থাকিতেন না।
 আজ বিকালেই ওনারা হঠাৎই দুইটি স্যুটকেস লহিয়া যাত্রা করিয়াছেন।
  যাইবার সময় জানাইয়া গিয়াছেন, কন্যার মাতামহের অত্যন্ত শরীর খারাপ বলিয়া তার পাইয়াছেন, তাই হঠাৎ যাইতে হইতেছে।
 কেহ যদি খোঁজ করিতে আসে, তাহলে যেন বলিয়া দেওয়া হয় যে তাহাদের জন্য চিন্তা করিবার প্রয়োজন নাই, তাহারা যেখানে যাইবার ঠিকই পৌঁছাইয়া যাইবেন।
 তাহাদের খোঁজ করিবারও আর প্রয়োজন নাই।
 খুব শিগ্রি তারা আর কলিকাতায় ফিরিবেন না।
 তাহাদের হইয়া যেন আগন্তুকদের  নমস্কার জানানো হয়।
 এই প্রবল শিষ্টাচারের ধাক্কা সামলাইয়া তালা ভাঙিয়া ঢোকা হইলো অন্দরে।
 ভিতরে কেহই  নাই।
 অধিবাসীরা যে অত্যন্ত তাড়াহুড়ায় বাড়ি ছাড়িয়া চলিয়া গিয়াছেন, তাহার নিদর্শন চতুর্দিকে ছড়ানো।
 রান্নাঘরে খাবার রহিয়াছে, জামাকাপড় চতুর্দিকে ছড়ানো।
 দেয়ালে প্রফুল্ল রায়ের পান খাওয়া দাঁতের সহাস্যমুখ ফটোগ্রাফ রহিয়াছে, তাহাতে শুকনো বেলিফুলের মালা পরানো।
একটা ঘর ল্যাবরেটরিতে পরিবর্তন করা হইয়াছে।
 ব্যোমকেশ কহিলো,  কোথাও হাত দেবার দরকার নেই।
 কাল ফরেনসিক আর ট্রপিক্যালের এক্সপার্ট আনিয়ে প্রমাণ করতে  হবে এখানেই প্লেগ ব্যাসিলাসের কালচার হতো নাকি।
 বাড়ি তন্ন তন্ন করিয়া খুঁজিয়া সমস্ত কাগজপত্র উদ্ধার করা হইলো।
 তাহার পরে বাড়ি সিল করিয়া পুলিশ পোস্টিং করিয়া রাত্রি বারোটার সময় বাড়ি ফিরিলাম।
 পরেরদিন প্রাতরাশের সময় ব্যোমকেশ সখেদে বলিল, "ডাক্তারবাবু আর লক্ষ্মী এবারেও ঠিক জাল কেটে বেরিয়ে গেল।
 যাই হোক অন্তত আর কাউকে প্লেগে আক্রান্ত হয়ে মরতে হবেনা।
 তবে ধরতে পারলে এবারে ওদের যাবজ্জীবন করাতামই, অন্তত শেষ খুনটার চার্জে।
 ফাঁসি হয়তো হতোনা, কারণ খুন করার ব্যাপারটা কোর্টে টিঁকতো কিনা সন্দেহ।
" "তুমি প্রথম কবে ওদের সন্দেহ করলে?
" "সত্যি বলতে কী, বিজ্ঞাপনটা যখন প্রথম বেরিয়েছিল, সেদিনই পথের কাঁটা শব্দদুটি দেখে আমি সন্দেহ করতে শুরু করেছিলাম, কিছু একটা সাংঘাতিক ঘটতে চলেছে?
  তবে মৃত্যুগুলোর সাথে সংযোগটা চিন্তা করতে শুরু করেছিলাম দ্বিতীয় মৃত্যুর পরে।
 সন্দেহটা গাঢ় হয় লালজী আগরওয়ালের অর্থাৎ তৃতীয় মৃত্যুর পরে।
 বাঁটুলকে ডেকে এনে খবর নিতেও শুরু করেছিলাম।
 তারপরের  ঘটনা তো তুমি সবই জানো।
 সম্ভবত প্রফুল্ল রায়ই তার স্ত্রী লক্ষ্মীর মাথায় এই অপরাধপ্রবণতা ঢুকিয়ে দিয়ে গেছিল, আর তার সাথে জন্মসূত্রে প্রাপ্ত ডাক্তারবাবুর জিন তো ছিলই।
 কখন বা কীভাবে ওদের মাথায় এই আই ডিয়াটা এলো, তা বলতে পারিনা।
 বা আইডিয়াটা প্রাথমিকভাবে লক্ষ্মীর না ডাক্তারের তাও জানিনা।
 প্রথমে লক্ষ্মী ট্রপিক্যালে চাকরি নিল, সেখান থেকে প্লেগের জীবাণুর কালচার চুরি করে বেলেঘাটার চাউলপট্টির বাড়িতে ল্যাবরেটরিতে সেটা গ্রো করলো।
 সেই বাড়ি আবার বাড়িউলির ছেলে গোপালের সঙ্গে গন্ডোগোল করে ছেড়ে দিতে হলো।
 তবে যাবার আগে ও তার চুরি করা ব্যাকটেরিয়ার ফিল্ড টেস্ট করে দিয়েছিল গোপালের উপর, যদিও তার কার্যকারিতা ও দেখে যেতে পারেনি, তার আগেই চলে যেতে হয়েছিল।
 তবে আমার বিশ্বাস, কোন না কোন ভাবে ও গোপালের মৃত্যুর খবর পেয়ে নিশ্চিত হয় যে, ওর প্ল্যান কাজ করছে।
 সেখান থেকে বেরিয়ে আরও  প্রায় বছর চারেক ওরা কী করেছিল, সেটা আমার কাছে পরিষ্কার নয়।
 হতে পারে সেই সময়ে ওরা আরো কয়েকটি খুন করেছিল, যেগুলো এখন ধরা প্রায় অসম্ভব- সেগুলো সবই ন্যাচারাল ডেথ হিসেবে হয়তো গণ্য হয়েছে, গোপালের মতো।
 হাত পাকানোর পরে ওরা বাজারে নামার সিদ্ধান্ত নিল, আর তার জন্য খবরের কাগজে বিজ্ঞাপন দেওয়ার থেকে ভালো আর কী হতে পারে?
 কিন্তু, কথায় আছে, অপরাধী সবসময় অন্তত একটা ভুল করে?
 এখানে ওরা সেই ভুলটা করলো, পথের কাঁটা শব্দদুটি ব্যবহার করে।
 ওরা জানতোনা যে আমি সবসময় নজর রাখছি।
 তারপরে সম্ভাব্য গ্রাহকরা বিজ্ঞাপন দেখে পোস্টবক্স নম্বরে চিঠি দিত, আর ওরা তাজে সরিয়ে দেবার বিনিময়ে টাকা নিত।
  কীভাবে সেই টাকা নিতো সেটা পুলিশ নিশ্চয়ই তদন্ত করে বের করবে, কিন্তু তাতে এখন আর খুব একটা লাভ নেই।
 ভয় পেয়ে স্বীকার না করলে পুলিশ কিছু প্রমাণ করতে পারবেনা।
 খুনগুলো ওরা কীভাবে করেছিলো,  তার একটা সম্ভাব্য খতিয়ান আমি তৈরি করেছি, যদিও এটা মিলিয়ে দেখার এখন আর কোন উপায়  নেই।
  বলতে পারো, ওই সাহেব যা বলেছিলেন, পিওর স্পেকুলেশন।
 প্রথমে যে দু'জনের কাছে অনুকূলবাবুকে দেখা গেছে, তাদের কথা বলি।
 জাহাজ ব্যবসায়ী আশুতোষ বোসকে অনুকূলবাবুই ইনফেক্ট করেছিলেন,  সম্ভবতঃ রেসের মাঠে উত্তেজনার সময়ে হাতে সূঁচ ফুটিয়ে।
 ওটাকে সম্ভবত উনি গ্যালারির কোন পেরেক টেরেকে কেটে গেছে ভেবেছিলেন।
 এরপরে খিদিরপুরে বাবু দর্পনারায়ণ মল্লিক।
  হেকিমি চিকিৎসার সুযোগে প্রিক করে প্লেগের জীবাণু ঢুকিয়ে দেওয়া পৃথিবীর অন্যতম সহজ কাজ।
 বাকি তিনজন, অর্থাৎ  লালজী,  স্বর্ণকার রূপচাঁদ সেন আর অমরেশ চৌধুরীকে কীভাবে ইনফেকশন দেওয়া হয়েছিল, দ্যাট ইজ এনিবডি'স গেস।
 সর্বশেষ কাস্টমার নয়না দেবী যেহেতু মহিলা, তাই ধরে নেওয়া যায়, লক্ষ্মী নিজেই কোন ছুতোয় নয়নাকে ইনফেক্ট করেছিল।
 এঁদেরকে মারার কন্ট্রাক্ট কে দিয়েছিল, সেটাও  নিশ্চিত করে বলা যায়না, দুয়েকটা ক্ষেত্র ছাড়া।
 স্বভাবতই যাদের বেশি লাভ হচ্ছে, তারা জড়িত।
 লালজীর বেলায় বোঝাই যাচ্ছে ওর বাঁধা বেশ্যা আর ক্যাশিয়ার জড়িত।
 নয়না দেবীর কেচ্ছা তো তুমি জানোই, হিরো সুমিতকুমার তার প্রেমে পাগল হয়ে স্ত্রীপুত্র পরিত্যাগ করে তার সাথে থাকছেন।
 ওদিকে তার প্রাক্তন প্রেমিক ইন্ডাস্ট্রিয়ালিস্ট জহর সেন রাগে ফুঁসছেন।
  এদের মধ্যে কেউ হতে পারেন, বা সম্পূর্ণ নতুন কেউও হতে পারেন।
 রূপচাঁদ সেনের ক্ষেত্রে তার পরিবারের কেউই সুপারি দিয়েছিলো হলফ করে বলতে পারি।
 আশুতোষ বোসজা মশায়ের ক্ষেত্রেও তাই।
 দর্পনারায়ণ বাবুর ক্ষেত্রে ওর বড়ছেলেই সম্ভবত এস্টেট দেনার দায়ে বিকিয়ে যাবার হাত থেকে বাঁচানোর জন্য সুপারি দিয়ে  থাকবে।
 আর অমরেশ চৌধুরীকে মারার বরাত দিয়েছিল ওর পার্টনার রাজেশমল কংকড়িয়া।
 প্রতিটি ক্ষেত্রেই অত্যন্ত চতুরতার সাথে নিপুণ ভাবে ওরা কার্যসিদ্ধি করেছিল।
 কিন্তু, ওই যে, লোভে পাপ, পাপে মৃত্যু।
  যদি এই মৃত্যু গুলো ছ'মাস পরে পরে ঘটতো, তাহলে, হয়তো আমার মনে কোন সন্দেহের উদ্রেক ঘটতো না।
 হয়তো বিগত চার বছরে এরকমই ঘটেছিলো,  আমরা কেউই জানিনা।
 কিন্তু বিজনেস বাড়াতে গিয়ে মাসে একটা করে খুন করেই মুশকিল হলো ওদের।
 তবুও, ভীষণ সতর্ক ছিল বলে পুলিশ ধরার আগেই ওরা পালিয়ে যেতে পারলো।
 জানিনা, এই জীবনে ওদের সাথে আবার মোলাকাত হবে কিনা।
" ********************************************* উপসংহার ১৯৫৫ সাল, জুলাই মাস, জলপাইগুড়ি কালো কাঁচে ঢাকা অ্যামবাসাডর মসৃন ভাবে গড়াইয়া আসিয়া ব্রেক কষিলো ঠিক সাদা কাঠের বেড়া দেওয়া বাড়িটির দরজার সামনে।
 সঙ্গে সঙ্গে দুই দিকের দরজা খুলিয়া নামিয়া আসিলো দুইজন শক্তপোক্ত চেহারার লোক।
   অভ্যস্ত সতর্ক চোখ চারিদিক জরিপ করিয়া লইলো নিমেষে।
 অতঃপর গাড়ি হইতে নামিলেন মিঃ শেং ইয়াং লিন।
 ছোটখাটো চেহারার লোক।
 মুখে মঙ্গোলিয়ান ছাপ।
 এখানকার নেপালী বা ভুটিয়া অধিবাসী হিসেবে স্বচ্ছন্দে চালাইয়া দেওয়া যাইবে তাহাকে।
 দিজ ইন্দিয়ানস আর অল লায়ারস।
 শেং ইয়াং এর প্রয়োজন প্রায় দুশো জ্যান্ত তক্ষক আর গোটা দশেক বাঘের চামড়া,  হাড়, নখ আর অণ্ডকোষ।
 হংকং এ ইসব বস্তুর ডিমান্ড খুব বেশি।
  এজেন্ট বলিয়াছে, এইখানে যে থাকে, সে নাকি পনেরো দিনের মধ্যে সাপ্লাই করিয়া দিবে সব।
 যে পনেরো দিনে এতকিছু সাপ্লাই করিবে, সে থাকে এইখানে! ইন দিস ভেরি মদেস্ত হাউস?
 অ্যাম আই আ ফুল?
 তবুও, এতদূর যখন আসিয়াছি, তখন একবার দেখিয়াই যাই, শেং ইয়াং ভাবিলো?
 গাড়ি থামিবার আওয়াজ পাইয়া ততক্ষণে এজেন্ট বাহির হইয়া আসিয়াছে বাড়ির মধ্য হইতে।
 "প্লিজ কাম ইনসাইড স্যার।
 ম্যাডাম ইজ রেডি টু রিসিভ ইউ।
" বলিয়া হাত কচলাইতে কচলাইতে এজেন্ট বিনোদ রাই শেং ইয়াং  আর তার দুই বডিগার্ডকে ভিতরে লইয়া আসিলো।
 ঘরটা অবশ্য খুব ল্যাভিশলি ডেকরেটেড।
 গদিমোড়া চেয়ারে বসিতে না বসিতেই ঘরের মধ্যে ঢুকিয়া আসিলেন বছর ষাটের এক বৃদ্ধ।
 সাদা পায়জামা পাঞ্জাবি পরণে।
 মুখের বাঁদিকে পুরোটা জুড়িয়া বীভৎস পোড়া দাগ।
 ঠোঁটটা এমনভাবে প্রসারিত হইয়া আছে, যে সবসময় মনে হয় হাসিতেছেন।
 "গুড মর্নিং স্যার।
 হাও মে উই হেল্প ইউ?
" উই?
 একজনে আবার উই হয় কী করিয়া?
 ভাবিয়াই কথা বলিতে গিয়া শেং ইয়াং দেখিলো, কখন যেন নিঃশব্দে একজন তরুণী ঘরে আসিয়াছেন?
 আ ভেরি প্রেতি ইয়ং লেডি ইনদিদ।
 "আই রিকোয়ার তু হান্দ্রেদ স্পতেদ গেকোস, লাইভ, ইমিদিয়েতলি।
" "অ্যান্ড ইউ উইল গেট ইট বাই ফিফটিন ডেস।
 এনিথিং এলস?
" অ্যাবাউত তেন তাইগার স্কিন অ্যান্দ বোনস অ্যান্দ তেস্তিকলস?
" "ডান।
" "উইল ইউ বি এবল তু দেলিভার ইত?
 ইত ইস বিগ কনসাইনমেন্ত?
" "লক্ষী রায় নেভার ব্রিচেস হার ডিল।
 লেট আস ফিক্স দা প্রাইস ফার্স্ট।
" অ্যান্ড শেং ইয়াং বিলিভড হার।
 ।
