আজ বহু বছর পর দেশে ফিরলাম।
 আর যাব না কোথাও।
 অনেক চেষ্টার পর ISRO তে সুযোগ পেলাম।
 ছেড়ে দিলাম NASA র কাজ।
কি অদ্ভুত নেমেই প্রথম সবার আগে মনে পড়লো সোনা দিদাদের কথা, গল্প দাদুর কথা।
অভি, পুতুল, পুকাইদার কথা।
 এত দেশ ঘোরা হয়েছে, কিন্তু ওদের মতো কাউকে পায়নি।
 ওরা আমার বন্ধু।
 না না ঠিক বন্ধু না।
 আমার বন্ধু অভিরূপ, অভি।
 বাকিরা ওর ভাই বোন, কাজিন।
কত স্মৃতি ওদের নিয়ে শুধু কি মস্তিষ্কে জিভেও।
 সোনা দিদার হাতের বিড়ির ডাল, নাড়ু, ইলিশ মাছের ঝোল, কশা মাংস, আহা জিভে লেগে আছে স্বাদ গুলো।
 কিন্তু গিন্নির দিকে তাকাতেই খাবারের সে সব স্বপ্ন উধাও হয়ে গেলো।
ওর গোল গোল চোখ গুলো আমার ঠোঁটের ওপর জিভ ঘোরানো দেখছে।
 440 ভোল্ট এর একটা হাসি দিয়ে মুখ অন্য দিকে ঘুরিয়ে বসে থাকলাম।
 চোখ বন্ধ! স্মৃতি গুলো আমার মধ্যে ভিড় করছে।
 বাবার যখন মেদিনীপুরে পোস্টিং হয়েছিল তখন আমি ক্লাস সেভেনে ।
 অভি আর আমি একই স্কুলে পড়তাম।
 যখন এইটে উঠলাম তখন আমদের বন্ধুত্ব বেশ জমে উঠেছে।
 গরমের ছুটির সময় সবাই আলোচনা করছি কে কি করবে?
 বাবার খুব কাজের চাপ তাই এবারও কোথাও যাওয়া হবে না বোরিং কাটবে আমার ছুটি, তাই খুব মন খারাপ?
 সবার কি সুন্দর সুন্দর প্ল্যান কেউ দার্জিলিং, কেউ পুরী যাচ্ছে বেড়াতে।
 অভি যাচ্ছে ওর গ্রামের বাড়ি।
 ও বললো আমার সাথে চল, খুব মজা হবে, আমার সব কাজিনরা আসে গরমের ছুটিতে।
 প্রথমটাই ইচ্ছে ছিল না।
 কিন্তু তারপর বাবা যখন পারমিশন দিলো তখন মনে হল চলেই যায়।
 অভি এত বার করে বলছে।
 এমনিতেও ঘরে বসেই কাটবে।
 ওদের বাড়ি যখন পৌঁছলাম তখন বেলা এগারোটা।
 আমরা আর অভির মা বাবা।
 পুরোনো বাড়ি, জমিদার গোছের।
 অনেক ঘর।
 ঢুকতেই এক বয়স্ক করে মহিলা বললেন এত দেরি!আমার দিকে তাকিয়ে অভিকে বললো এই বুঝি তোমার বন্ধু দাদুভাই।
 তার মাথায় বেশির ভাগ পাকা চুল,বড় সিঁদুরের টিপ,পরনে লাল পেড়ে সাদা শাড়ি।
 অভি পরিচয় করিয়ে দিলো আমার দিদা।
 সোনা দিদা।
 এক এক করে পরিচয় হলো সবার সাথে, ও বাড়িতে অভির দাদু দিদা,আর জেঠু জেঠিমা থাকেন।
বাকি ছেলেমেয়ে আর নাতি নাতনিরা সব বাইরে থাকে, গরমের ছুটিতে সবাই একসাথে জড়ো হয়।
 অভিরা সবাই মিলে দশ জন ভাইবোন।
 তার মধ্যে অভি তিন নম্বর।
 পুটাইদা সবার মধ্যে বড় ।
 গিয়ে প্রথম দিন আমি আর অভি সন্ধ্যে বেলায় হাওয়া খাচ্ছি ছাদে, তখন পুতুল এসে ডেকে গেলো জরুরি তলব মিটিং ঘরে।
 পেছনে মন্দির দালানে গিয়ে দেখলাম পুটাইদা গম্ভীর ভাবে বসে আছে, তারপর সবার দিকে চোখ বুলিয়ে হুংকার ছেড়ে বললো কে একাজ করল?
 প্রথমটাতে তো ভয় পেয়ে গিয়েছিলাম তারপর বললো কে আমার পেয়ারা খেয়েছিস?
 পরে তার বক্তব্য শুনে বুঝলাম সে এসেই গাছের পেয়ারাতে কামড় বসিয়ে ছিল,একটা ছোট কামড় মানে তার?
 তার মানে অন্য কোনো ভাইবোন সেটা খেতে পারবে না।
 অভি বললো সন্ধ্যে বেলায় তুমি গাছে চড়েছিলে।
দাদু জানে?
 পুটাইদা বলল বেটা তুইই করেছিস! মারতে যাবে কান ধরে, তখন অলি বললো না না দাদা বাঁদর এসেছিল, তুমি তখন বাজার গিয়েছিলে?
 ওরা খেয়েছে।
 সে যাত্রায় অভি বেঁচে গেলো।
পরের দিন সবাই মিলে কাচা পেয়ারাতে কামড় বসিয়ে জাল বেঁধে দিলো।
 অভি বললো তাড়াতাড়ি, পেয়ারা বুক করতে হবে, নইলে একটাও পাবিনা।
 বুক মানে যত নম্বর ভাই বা বোন তত গুলো কামড়, শুধু পুতুল, আর টাবলু বাদে।
 ওরা ছোটো, আর তাছাড়া ন দশটা কামড় বসালে আর খেতে হবে না।
 কিন্তু আমি কি করব?
 অভি বললো আমি ওপরের দিকে তিনটি কামড় বসাবো তুই নিচের দিকটা কামড়াশ?
সেইদিন আমি প্রথম গাছে উঠে ছিলাম।
 কিন্তু আসল মজাতো তখন হল যখন অভি পুটাইদার জালটা খুলে একটা পেয়ারাতে আরো দুটো কামড় বসিয়ে দিলো।
 ভেবেছিল পুটাইদা চলে গেছে হঠাৎ আওয়াজ, নেমে আই হতচ্ছাড়া।
 অভি তখন ভাবতে পারছে না গাছে থাকবে না নামবে।
 হড়বড় করতে গিয়ে গড়বড় হয়ে গেলো, আমায় নিয়ে পড়লো।
 ওর কপালটাই খারাপ একেতো পড়লো পুটাইদার ওপরে তারপর আবার ওকে কেউ পাত্তায় দিলো না।
 সবাই আমায় নিয়ে ব্যাস্ত হয়ে পড়লো।
 তারপর ওর ভাগে জুটলো কান মলা, চাটি, ইত্যাদি ইত্যাদি।
 একটুখানি ছড়ে গিয়েছিল আমার, একটু পরে সোনা দিদা হলুদ আর চুনের প্রলেপ লাগিয়ে দিলো।
 কি আরাম, অমন করে কেউ কখনো মলম লাগিয়ে দেয়নি।
 ওদের সাথে এক্কেবারে মিশে গিয়েছিলাম একটা মাসে।
 সকাল বেলায়, লুচি আলুর দম সাথে সোনা দিদার হাতের নাড়ু, বিকেলে আম মাখা, আর দুপুরেতো কথায় নেই।
 সে স্বাদ আর কোথাও পাইনি।
 তারপর দাদা ভাইদের সাথে মাছ ধরা, সাঁতার কাটা আর রাতে দাদুর গল্প।
 কত যে গল্প।
 কখনো আফ্রিকা, কখনো সমুদ্র আর বৃষ্টির রাতে ভুতের গল্প।
 এত আন্তরিকতা, ভালোবাসা কোথাও পায়নি।
 আর পুটাইদার কথা কি বলবো?
 একবার চিড়িয়াখানা খুলেছিল?
 একটা কুকুরকে ধরে হলুদ কালো ডোরাকাটা রং করে দিলো।
 মুরগীর বাচ্চাটাকে সবুজ।
 শেষমেষ দাদুর বকুনি খেয়ে ক্ষান্ত হল।
 কিন্তু আসার সময় পাশের বাড়ির ছেলেকে পুটাইদা কাকের ডিম টিয়ার বলে বেঁচে এসেছিল।
 কাকের ডিম আবার সবুজ টাইপের হয়।
তাই সবুজ বাচ্চা বেরোবে এটা বোঝাতে অসুবিধা হয়নি।
 বলেছিলো মুরগীর ডিমের সাথে রাখিস, মুরগির তা পেয়ে টিয়া পাখি বেরোবে।
 কিন্তু তারপর কি হয়েছিল জানা নেই।
 কারন বাড়ি ফিরে আসতে হল, আসতে একটুও মন চায়ছিল না কিন্তু আসতেই হলো,স্কুলের ছুটি শেষ বলে।
 ওই প্রথম আর শেষ বার ওখানে যাওয়া।
 তারপর বাবা ট্রান্সফার হয়ে গেলো অন্য স্টেটে।
 আর দেখা হয়নি অভির সাথে তখনতো ফেসবুক ওয়াটস অ্যপ ছিলনা।
 তারপর পড়াশুনা শেষ করে বিদেশ গেলাম, অনেক গুলো বছর ওখানে কাটালাম।
 কদিন আগে অভিকে খুজে পেলাম ফেইসবুকে।
 ও বাইরে সেটেল আর ফিরবে না।
 ওর কাছে শুনলাম বাড়িটা আর নেই, দাদুদিদা মারা গেছে।
 ভাই বোনেরা সবাই ছড়িয়ে ছিটিয়ে গেছে, আর দেখা হয়না খুব একটা।
 সেদিন খারাপ লেগেছিল খুব।
 এখন চোখ খুলে দেখলাম আমাদের গাড়িটা আমার স্ত্রী পুত্র সহ আমায় নিয়ে কলকাতা ঢুকলো।
 জানালাটা একটু খুললাম।
 কতদিন পর দেখলাম শহরটাকে।
 কাছে কোথাও গান বাজছে, দিনগুলি মোর সোনার খাঁচায় রইল না, সেই-যে আমার নানা রঙের দিনগুলি।
 ।
