ঘটনার শেষটা যে এমন নাটকীয় হবে, তা ঋভু কল্পনাতেও ভাবতে পা্রে নি।
 আজও ভাবলে মাথাটা যেন কেমন বন বন করে চড়কির মত ঘোরে।
 সেদিন ছিল শুক্রবার, বিকেল সাড়ে-পাঁচটা।
 বাড়ির গাড়ি বারান্দায় গাড়ি রেখে ওপরের তলায় তাকিয়ে দেখে জানলাগুলো সব খোলা।
 লিভিং রুমের কচিকলাপাতা রঙের পর্দা যেন দুলে দুলে গান গাইছে “দোলে দোদ্যুল দোলে ঝুলনা...”।
 বেল দিল।
 দরজা-টাও ভেজানো ছিল যেন ওর জন্যই।
 তাহলে কি রিংকি এসে গেছে?
 মনে একটা বেশ আনন্দের ঢেউ বয়ে গেল?
 তাহলে নিশ্চয়ই রিংকি ফিরে এসেছে বাপের বাড়ি থেকে! আমাকে জানালো না কেন?
 একটু অভিমান হল ওর?
 তা সত্ত্বেও একটা আনকোরা আনন্দে মনটা যেন ছলাৎ করে উঠল।
 বিয়ের পর রিংকি ছেড়ে এই প্রথম আঠারো দিন, আঠারো ঘন্টা, আঠারো সেকেন্ড ছিল।
 ওর বাবার অসুখের খবর পেয়ে চলে গেছিল ও।
 আসলে যেতে বাধ্য হয়েছিল।
 রিংকি ছাড়া ওর বাবার আর কেউ নেই।
 একটা দরকারি সেমিনার থাকার জন্য যেতে পারে নি ঋভু।
 বাড়ির ভিতর ঢুকতেই একটা আঁশটে গন্ধ নাকে এসে লাগল।
 কিন্তু মনে হল এরই মধ্যে সব গুছিয়ে ফেলেছে রিংকি।
 বড্ড ভাগ্যবান ঋভু, তাই তো বলে ওর বন্ধুবান্ধবরা।
 রূপে গুণে একেবারে পয়মন্ত মেয়ে।
 যবে থেকে বিয়ে হয়েছে খালি এগিয়েই চলেছে সে।
 পেছনে ফিরে আর তাকাতে হয় নি।
 “রিং...কি...ইই' করে বাড়িতে ঢুকে ওর খুব ইচ্ছে করছিল রিংকিকে জড়িয়ে ধরে বুকের ঠিক মধ্যিখানে রাখে।
 কিন্তু এখন তা করা যাবে না।
 ওকে দেখাতে হবে যে ওরও মান- অভিমান আছে।
 এভাবে না বলে আসার মানে টা কি! তাই সাড়াশব্দ না দিয়ে সোজা বাথরুমে গেল।
 স্নান করে সাদা পাজামা পাঞ্জাবী পরে এসে পেছনের ব্যালকনির গা ঘেষা কাঁচের ঘরটায় বসল।
 এ ঘরে টাটকা একগোছা রজনীগন্ধাও রাখতে ভোলে নি রিংকি।
 আজকের বিকেলটাও কেমন যেন ধোঁয়াশায় ভরা।
 ধূসর মেঘের ফাঁক দিয়ে গোধূলির কনে দেখা আলো ঘরের দেওয়ালের এক কোণে ছুঁয়ে আছে।
 ঋভু দেখল, রিংকি জানলার গরাদ ধরে দাঁড়িয়ে আছে।
 মুখে সেই দুস্টুমি হাসি কিন্তু এই আলো আঁধারীতে কেমন যেন একটা শূন্যতার সৃষ্টি করেছে।
 দুজনেই দুজনকে আড়চোখে দেখছে কিন্তু কেউ কারুর সাথে কোন কথা বলছে না।
 খালি পর্দার পতপত আওয়াজ ওদের নিঃশ্বাসের সাথে তাল মিলিয়ে দুলে যাচ্ছে।
 সবুজ পর্দাটা হাওয়ায় উড়ে মাঝে মাঝে একটা আলোআঁধারি সৃষ্টি করছে।
 এখনও রিংকির চোখ দূরে বাইরের দিকে।
 ঋভু ভাবল, ওই না হয় আগে যাক রিংকির কাছে।
 রিংকিরও নিশ্চয় মন খারাপ হয়েছে খুব।
 তাছাড়া অভিমান হলে ও খুব চুপচাপ হয়ে যায়।
 এমনিতে রিংকি বরাবরই কম কথা বলে।
 যতটা পারে মাথা নেড়ে উত্তর দেয়।
 ‘রিম্পি! কি ব্যাপার! ওখানে ঠায় দাঁড়িয়ে কেন?
 কত ডাকলাম?
 শুনতে পাও নি?
 আজ আমি বড্ড টায়ার্ড, জানো তো! আবার একটা কনসাল্ট্যান্সির কাজে আমেরিকা যেতে হবে হয়ত?
 এবার আমি একা যাব না বলে দিলাম।
 তোমায় ছাড়া থাকা আমার পোষায় না।
 কোন কাজে মন লাগছিল না এই দু সপ্তাহ।
 কি হল?
 আমার সাথে কথা বলবে না?
 ঠিক আছে বাবা, আমার খুব অন্যায় হয়ে গেছে তোমাকে কদিন ফোন করা হয় নি?
 তুমি নিজেই তো করে নিতে পারতে, কেন কর নি?
 জানোই তো, এই সময়টায় অফিসে নানা ঝামেলা চলছে?
 অফিস শাট ডাউন করে দেবে বলছে কম্পানি।
 কি গো?
 মহারাণী, একবারও তাকাবে না আমার দিকে?
’ ‘না তাকাব না?
 কেন তাকাব?
 তোমার আগে কাজ তারপর তো তোমার বৌ, তাই না?
 তাহলে তুমি ওই কাজ নিয়েই থাকো, বুঝলে?
’ বলতে বলতে গলা ধরে এল রিংকির?
 কিন্তু গলাটা কেমন যেন খনখনে লাগল ঋভুর।
 সর্দি লেগেছে বোধহয়।
 ঋভু তাড়াতাড়ি উঠে ওর কাছে যেতে গেল।
 রিংকি সুড়ুৎ করে সরে গেল।
 দিকছায়াতে ঠিক মত দেখাও যাচ্ছে না ওকে।
 সালোয়ার কামিজের ওড়না দিয়ে মুখটা আবার ঢেকে রেখেছে।
 ‘থাক আর আদিখ্যেতা দেখাতে হবে না।
 কাছে থাকলে তখন আমার কথা মনে পড়ে, তাই না?
 আমাকে কত ভালবাসো আমার জানা আছে?
 এই তো আমি নিজেই এলাম, সে তো তোমাকে ছেড়ে থাকতে না পেরে।
 আমি যে বড্ড মিস করছিলাম তোমাকে...’ আবার সেই কেমন যেন গলা।
 ‘আচ্ছা বাবা আমার অন্যায় হয়ে গেছে, এই দেখ নীলডাউন হচ্ছি।
’ বলে দুটো কান ধরে হাঁটু মুড়ে বসে পড়ল ঋভু।
 মনে মনে ভাবল আমার যে কি অবস্থা হয়েছিল তোমাকে ছাড়া সে বললেও তুমি বিশ্বাস করবে না রিংকি।
 একটু পরেই উঠে দাঁড়াল ঋভু, ‘এইবার তো তাকাও আমার দিকে।
 আর নাহলে পাঁজাকোলা করে সোজা বেডরুমে তার পর... তুমি কি তাই চাও?
 প্লীজ, এস রিংকি! সত্যি আজ আমি বড্ড টায়ার্ড?
 বিশ্বাস কর, আমি কিন্তু ভেবেছিলাম দুদিন ছুটি নিয়ে তোমাকে নিয়ে আসব।
 কারণ একা একা বড্ড মন খারাপ লাগছিল।
 জানো তো, খেতেও ভাল লাগত না।
 কোনরকমে মাসির রান্না করা খাবার খেয়ে শুয়ে পড়তাম।
 কোনদিন আবার তাও খেতাম না।
 তুমি তো আবার এসব কথা বিশ্বাস করবে না, জানি।
 তোমার কোলে মাথা দিয়ে না শুলে আমার ঘুম আসে না।
 আজই বসকে বললাম যে, পরের বুধ, বৃহস্পতি, শুক্র ছুটি নেব।
 বস কাঁইকুঁই করে বলে, ‘এই ঝামেলার মধ্যে আবার ছুটি চাইছ...’ তবুও উনি রাজি হয়েছিলেন।
 আমার মুখ দেখেই বুঝতে পেরেছিলেন বোধ হয়।
' বললেন, ‘বুঝতে পারছি সব।
 তুমি তিনদিন ছুটি নিয়ে তোমার মিসেস কে নিয়ে এসো।
’ রিংকির দিক থেকে কোনও সাড়াশব্দ এল না।
 কেমন যেন একটা আবছা আবছা ভাব এনেছে রিংকি।
 ‘প্লিজ আমায় মাফ করে দাও রিংকি।
 আমার মস্ত বড় ভুল হয়ে গেছে।
 তোমাকে আনতে যেতে এত দেরি করে ফেললাম! যাক গে, এখন তো তুমি এসে গেছ।
 ব্যাস! আমার আর কিচ্ছু চাই না।
 বস-কে তোমার আসার খবর জানাব না।
 এই তিনদিন চলো আমরা কোথাও বেড়িয়ে আসি।
 দুজনেরই মন ভাল হয়ে যাবে।
 কি বল?
 এখনো রাগ কমে নি?
’ ‘না আমার রাগ কমে নি?
 তোমাকে ছেড়ে যে আমিও থাকতে পারি না, তা তুমি বুঝতে পেরেছো, তাই না?
 তা নাহলে হাজার অসুবিধার মধ্যেই আজই চলে এলাম তোমার কাছে?
 কেন বল?
’ অনেকক্ষণ পর একটা জবাব দিল রিংকি?
 কিন্তু রিংকির গলাটা এরকম লাগছে কেন?
 -ভাবল ঋভু?
 কিছু জিগ্যেস করতে পারল না।
 যদি রেগে যায় রিংকি।
 ‘এইবার কাছে এসো, প্লিজ।
 আর ও রকম স্লিপ কেটে কেটে পালিয়ে যেও না।
’ মনে মনে বলল, “আমি কাছে গেলে হায় সে কেন গো সরে যায়- মলিন হইয়া আসে অধর সহাস।
” ‘না গো,আমি আজকেই আবার চলে যাবো।
 আমাকে যে যেতেই হবে।
 বাবার অবস্থা ভাল নয়।
 শুধু একটিবার তোমাকে দেখতে ইচ্ছে হল।
 তাই চলে এলাম।
 তুমি বুধবার গিয়ে তাহলে...’ ‘তাহলে কি?
’ একটু বিরক্তি ঝরে পড়ল ঋভুর গলায়?
 ‘এই তো তুমি বললে যে, বুধবার ছুটি নিয়েছ?
 ওই তিনদিন বাবাকে দেখেও আসতে পারবে?
’ ঋভু এই ফাঁকে বলে নিল, 'তাহলে একটিবার কাছে এস'।
 রিম্পি বলল, ‘শোনো! এখন বেশি কাছে আসছি ন্‌ বুঝলে।
 কেন জান?
 তাহলে আবার তোমার মন খারাপ করবে?
 কাজ কর মন দিয়ে তারপর বুধবার বাবার কাছে এস।
 তখন না হয় আসব তোমার কাছে।
’ ‘তুমি তাহলে এখুনি চলে যাবে?
’ অভিমান ভরা গলায় জিগেস করল ঋভু?
 ‘হ্যাঁ গো! যেতে না ইচ্ছে করলেও যেতেই হবে।
 আর যে কোন উপায় নেই।
’ রিংকির গলাতেও মন খারাপের সুর।
 ‘কিভাবে যাবে?
 দাঁড়াও, ড্রাইভারকে বলে দিই?
 ও তোমাকে ছেড়ে আসুক।
’ ঋভু ব্যস্ত হয়ে পড়ে।
 ‘না না! আমি যে ট্যাক্সি করে এসেছি সেই ট্যাক্সি করেই চলে যাব।
 ও আমাদের চেনা।
 ওকে টাইম বলা আছে, এখুনি চলে আসবে।
’ ‘তুমি কেন বলতে গেলে ওকে?
 আমাদের গাড়িতে যাওয়া যেত না?
’ রাগ দেখায় ঋভু?
 ‘এখন সম্পদ যদি আমাকে ছাড়তে যায়, ফিরবে কখন?
 তারপর তোমার সকালে কাজে যেতে অসুবিধা হবে না?
 বাবা আবার না খাইয়ে ছাড়বে না ওকে?
 সেই অনেক রাত হয়ে যাবে।
 এবার আমি যাব, তুমি খেয়ে নিও।
 আমি রান্না করে রেখেছি আজ।
 ওই যে ট্যাক্সি হর্ন দিচ্ছে।
 আমি যাই।
’ ব্যস্ত হয়ে পড়ে রিংকি।
 ‘তুমি খাবে না?
 কেমন আশ্চর্য কথা! কি ব্যাপার! কি! তার মানে তোমার রাগ কমে নি...’ কিছু মাথায় ঢোকে না ঋভুর?
 ‘আরে দূর।
 রাগ কমে গেছে তোমাকে দেখেই।
 শোন, আমি চলে গেলে খেয়েদেয়ে সময়ে তুমি শুয়ে পড়ো কিন্তু।
 শরীর খারাপ কোর না প্লিজ।
’ ভ চলে যাবার জন্যে ব্যগ্র হয়।
 ‘একটিবারও কাছে আসবে না?
’ ঋভুর গলায় আকুলতা?
 ‘বল্লাম তো।
 তোমার মন খারাপ হোক আমি চাই না।
 আমি তো আছি তোমার কাছেই।
 তুমি ছাড়া আমার আর কে আছে বল?
’ বলতে বলতেই ঘর থেকে বেরিয়ে আসে?
 ঘন অন্ধকারে ভাল করে দেখাও যাচ্ছে না রিংকিকে।
 সঙ্গে সঙ্গে ঋভুও যায়।
 ঋভুর আগে আগে হাঁটতে হাঁটতে আর কথা বলতে বলতে গিয়ে ট্যাক্সিতে বসল রিংকি।
 আরে! ট্যাক্সিও চোখের নিমেষে মিলিয়ে গেল যে! ট্যাক্সিওলাটাও যেন কেমন! মুখটা অন্ধকারে দেখাই তো গেল না।
 কত পয়সা নেবে রিংকি ঠিকমত কথা বলে নিয়েছে কিনা কে জানে! যেন কত চেনা রিম্পির।
 বাড়ি পৌঁছে একটা ফোন করার কথাও বলা হল না।
 বড্ড যেন তাড়াহুড়ো ওর।
 থাক নিজেই নাহয় একটা ফোন করে নেবে।
 ঋভু অনেকক্ষণ তাকিয়ে থাকে রাস্তার দিকে, যেদিকে ট্যাক্সিটা চলে গিয়েছে।
 কিন্তু ট্যাক্সি উড়ে গেল নাকি?
 ‘এরকম হঠাৎ করে এলই বা কেন!’ যাক গে, আরেকটু পরে ওদের বাড়িতে ফোন করলেই হবে?
 এখন করলে ওর বাবা হয়ত চিন্তা করবেন।
 অসুস্থ মানুষ।
 বিয়ের আগেই ঋভু রিংকির বাবাকে বলেছিল, ‘একলা না থেকে আমাদের কাছেই থাকুন না?
 আমার বাবা মা নেই?
 আপনি থাকলে আমাদেরও ভালো লাগবে।
’ উনি শোনেন নি।
 মেয়ের বাড়িতে থাকাটা ঠিক তিনি মেনে নিতে পারেন না।
 তাছাড়া বহু পুরোনো চাকরবাকর তো আছে ওনাকে দেখাশোনা করার জন্য।
 ঘরে ঢুকতে ঢুকতে আজকের ব্যাপারটা কেমন যেন অস্বাভাবিক মনে হতে লাগল ঋভুর।
 আর চারিদিকে কেমন যেন একটা আঁশটে গন্ধ ।
 রিংকির মোবাইল ফোনে রিং করল।
 কোনও সাড়াশব্দ পেল না।
 বেশ কয়েকবারই চেষ্টা করল।
 ফোন বাজলেও রিংকি কল রিসিভ করছে না।
 কেন?
 রাতের বেলা একা একা গেল! রাস্তাঘাট আজকাল তো ভাল না, তা যতই চেনাশোনা থাক না কেন ড্রাইভার?
 তাহলে ফোনটা কি বাড়িতে ফেলে এসেছিল?
 কিছুক্ষণের মধ্যেই অস্থির হয়ে পড়ল ঋভু?
 থাকতে না পেরে রিংকিদের বাড়িতেই ফোন করল।
 সেখানেও প্রথমে ফোন বেজেই গেল।
 অনেকবার ফোন বাজার পর ওদের বাড়ির ঠাকুর রামুদা ফোন ধরল,‘দাদাবাবু, বেলভিউ হস্পিটাল থেইক্যে ফোন পেয়েইছেন?
’ ‘কেন?
 কিসের জন্য?
 বাবার শরীর কি খুব খারাপ হয়েছে?
’ উদ্বিগ্ন হয়ে প্রশ্ন করে ঋভু?
 ‘না দাদাবাবু।
 আপনি জানেন না?
 দিদিমনি আর নাই দাদাবাবু?
’ ‘কি?
 নাই মানে?
 কি হয়েছে দিদিমনির?
’ ‘আপোনি আসেন তাড়াতাড়ি, বাবুকে এখনও কিছু জানান হয় নাই?
 আপনার কাছে যাবে বলে বেরিয়েছিলেন দিদিমনি, তারপর … তারপর?
’ ‘তারপর কি?
’ ‘হাসপাতাল থেইক্যে ফোন করে যে, আপনারে চায়...নয়ত...’ ওপাশে আর কথা নেই?
 কেবল কান্নার আওয়াজ আর বেশ কিছু লোকের গুনগুনানি শোনা যাচ্ছে।
 ধপ করে বসে পড়ল ঋভু সোফা সেটে।
 'এ্যক্সিডেন্ট-নাকি?
 ফিরবার সময়?
 তারপর একেবারে দিশাহারা দশা ওর?
 ‘এ কি করে সম্ভব! এখুনি তো রিংকি এসেছিল।
কত কথা বলল ওর সাথে।
’ মনে মনে বিড় বিড় করল ও।
 তারপর জোর করে নিজের মনকে শান্ত করল।
 বাড়ির ড্রাইভার সম্পদকে ঘুম থেকে ওঠাল।
 বেচারার বেশ গায় জ্বর।
 তাও ছুটতে ছুটতে এল।
 ‘কি হয়েছে সাহেব?
’ ‘তাড়াতাড়ি চল?
 মেমসাহেবের বাপেরবাড়ি যেতে হবে এখুনি।
’ কোনরকমে টলতে টলতে জামা প্যান্ট পরে নিজের গাড়িতে বসে এলিয়ে পড়ল ঋভু।
 গাড়ি ছুটতে লাগল।
 ট্রাফিক ফ্রী রাস্তা।
 রিংকির বাপেরবাড়ি না গিয়ে সোজা বেলভিউ হাসপাতালে পৌঁছল ওরা।
 'একি! রিংকি হাস্পাতালের দরজার কাছে তো দাঁড়িয়ে আছে।
 সত্যি রামুদার বয়স হয়েছে তো- কি শুনতে কি শুনেছে।
' বিড়বিড় করে বলল সম্পদকে।
 সম্পদ বলল 'সাহেব, রামুদাদা কি কয়েসে বটে।
' 'রিম্পি', 'মেমসাহেব' করতে করতে দুজনেই এগিয়ে যেতে লাগল।
 দেখে রিংকিও আগে আগে যাচ্ছে ওদের।
 'আশ্চর্য্যভাবে নার্সকে ধাক্কা দিয়ে এগিয়ে গেল।
 দুজনেই দেখল কিন্তু সেটা।
 নার্সটা কিছুই বলল না।
 যেন কিছুই হয় নি।
 রিংকি-র পেছন পেছন দোতলায় উঠল।
 চারিদিক নিঃস্তব্দ।
 রিংকি ২১৪ নম্বর ঘরে ঢুকল কেন?
 ভেতরে ঢুকে প্রথমে দেখে রিম্পি বেডে বসে আছে?
 ঋভু রাগ দেখাতে যাবে যেই, ডাক্তার -নার্স ঘরে এল।
 এসে বলে, 'আপনার জন্য অপেক্ষা করছিলাম।
 ডেথ সার্টিফিকেট আপনাকে সাইন করতে হবে।
 আমরা অপেক্ষা করছিলাম আপনার জন্য সেই বিকেল তিনটে থেকে।
 গাড়ি এ্যক্সিডেন্ট।
 ড্রাইভার ও প্যাসেঞ্জার দুজনেই মারা গেছে।
' ' সে কি?
 কার ডেথ সার্টিফিকেট?
'-গলাটা কেঁপে উঠল ঋভুর?
 এইবার মুখ ঘুরিয়ে বেডের দিকে তাকিয়ে দেখে রিংকি নেই ।
 সেখানে একটা সাদা চাদরে পুরোপুরি ঢাকা রিংকি।
 ঋভুর চিন্তা ভাবনা সব জোট পাকিয়ে যেতে লাগল।
 রিংকির জন্যে শোকের বদলে ওর কেমন ভয় করতে লাগল।
 তারমানে যে ট্যাক্সিতে করে রিংকি ফেরত যাচ্ছিল সেই গাড়ির ড্রাইভার ও নাকি …... আর কিছুই মাথায় আসছে না...বুকে একটা প্রচন্ড ব্যথার মতন ব্যথা উঠল।
 ‘তাহলে কি এটাই সত্যি যে অবচেতন মনে যা ঘটে, তা বটে! ছোটবেলায় মায়ের কাছে শুনেছিল যে, যে যাকে ভালবাসে মৃত্যু কাছে এলেও সে তাকে ভোলে না।
 এটা যে ওর জীবনেও ঘটবে এ তার কল্পনারও বাইরে ছিল।
 যেখানে কালের গতি মন্থর, সেখানে বিশাল দানবের মত দাঁড়িয়ে পড়ল অন্তহীণ স্তব্ধতা।
 ।
