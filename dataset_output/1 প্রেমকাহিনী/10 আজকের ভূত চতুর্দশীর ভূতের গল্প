

 ll ইতি - তোমার স্নেহা  ll  (উপন্যাস) 



রাত সোয়া আটটার আপ কল্যানি লোকালে খড়দা লেভেল ক্রসিঙে এক্সিডেন্টে কাটা পড়ে মরবার আগের মুহূর্ত পর্যন্ত স্নেহা কোন ছেলের সাথে প্রেমের সম্পর্ক গড়ে তুলতে পারেনি। দোষটা যদিও স্নেহারই ,কারন ওর এই বাইশ বছরের জীবনে সবসময়েই ওর মধ্যে ছিল একটা নাক উঁচু ভাব। যেহেতু স্নেহা ছিল পাড়ার ও ব্যারাকপুর রাষ্ট্রগুরু সুরেন্দ্রনাথ কলেজের শ্রেষ্ঠ সুন্দরী মেয়ে, দেমাকে ওর মাটিতে পাই পড়ত না। এদিকে আরও অনেকের মত ওদের পাশের বাড়ির দিপকদা, দিপক সান্যাল, সময় সুযোগ পেলেই স্নেহাকে তার মনের ভাব প্রকাশ করতে ছাড়েনি। দিপকদা দেখতে বেশ সুন্দর ,ফর্সা লম্বা ও সুস্বাস্থের অধিকারি। একটা ব্যাঙ্কে খুব উঁচু পোস্টে চাকরী করে, খুব পয়সাওয়ালা পরিবারের বড় ছেলে। 

কিন্তু স্নেহার নাক উঁচু ভাব সেই দিপকদাকেও কাছে ঘেষতে দেয় নি। পাড়ার পূজা প্যান্ডেলে, রবীন্দ্র জয়ন্তীতে, স্পোর্টসের মাঠে বা শিবরাত্রির মেলায় সবজায়গাতেই দিপকদা ওর সাথে ছায়ার মত লেগে থাকত। অবশ্য এর জন্য স্নেহাকে ওর বান্ধবীরা কম ক্ষেপায় নি। স্নেহার বেশ মজা লাগত ওদের ওই সব কথায়, কিন্তু দিপকদার অনেক রকম ইশারা ইঙ্গিত কোনকিছুরই কোন পজিটিভ উত্তর স্নেহা ওকে পাঠায়নি। অবশেষে এই গত মাসেই দিপকদার সম্বন্ধ করে ধুমধাম করে বিয়ে হয়ে গেল। ওদের সবার নিমন্ত্রণ ছিল। সবাই গেছে বৌভাত খেতে বাদে স্নেহা। ওর খুব লজ্জা লাগছিল ওখানে যেতে। দিপকদাকে বরাবরই ইগনোর করেছে, ওর বিয়েতে যায় কি করে ? 

বারো ঘণ্টা বাদে স্নেহার আত্মা যখন ওপরে গিয়ে পোঁছল যমদূত ওকে নিয়ে গেল যমরাজের দরবারে। বা ব্বাঃ, কি বিশাল ফাইভ স্টার হোটেলের কনফারেন্স হলের মত দরবার ওনার ! কি তার সাজ শয্যা, কি তার জৌলুস। দেখে স্নেহার চোখ ধাঁধিয়ে গেল। স্নেহাকে যখন যমরাজের কাছে নিয়ে যাওয়া হল ওখানে অনেক ভিড় ছিল। প্রায় দশজনের পর স্নেহার ডাক পড়ল ও একজন যমদূত এসে স্নেহাকে নিয়ে গিয়ে কাঠগরার মত একটা উঁচু বেদিতে দাঁড় করিয়ে দিল। সামনে অনেক উঁচু একটা সিংহাসনে যমরাজ বসা। বয়স বোঝার উপায় নেই। তবে ষাট সত্তর বয়সের মানুষের মত দেখতে, ব্যাতিক্রম হল যাত্রা পালার সঙ্দের মত ওনার ঝলমলে পোশাক আর মাথায় রাজাদের মত একটা বিরাট বড় সোনার ঝকমকে মুকুট পড়া। 

যমরাজ গুরু গম্ভীর গলায় সুধালেন,'বল মা, কি চাস তুই ? তোর এক্সিডেন্টে মৃত্যু হয়েছে। না হলে তোর আরও চল্লিশ বছর আয়ু বাকি ছিল। ভারতীয় রেলের স্টাফদের ভুলে তোকে এই অসময়ে মরতে হয়েছে। আর তুই তো জানিস মা, এক্সিডেন্ট আমাদের হাতে নেই, তাতে কেউ মারা গেলে তার আত্মার সদ্গতি হয়না সহজে। তাদের মনোকামনা পূর্ণ করবার জন্য একবছর তাদের সুযোগ দেওয়া হয়। এই সময়টাতে তাদের আত্মা পৃথিবীতেই তাদের নিজেদের লোকের আশেপাশে ঘুরে বেড়ায়। অবশেষে খুব ভাল কোন সৎ কাজ করলে একবছর বাদে তাদেরকে স্বর্গে আনা হয়। আর খারাপ কাজ করলে নরকে পাঠানো হয়। আর যদি তাদের কেউ পৃথিবীতে আর ফিরে যেতে না চায় তাহলে তাদের জীবদ্দশায় তারা কি কি ভাল কাজ করেছে সেটা বিচার করে স্বর্গ বা নরক কোথায় যাবে সেটা স্থির হয়। 

স্নেহা এতক্ষন চুপ করে শুনছিল যমরাজের কথা। এবার উনি চুপ করতেই হাত জোড় করে বলে উঠল 'প্রনাম মহারাজ। আমি অনেক মহৎ কাজ করেছি জীবনে, যেমন মাকে রান্নায় হেল্প করেছি, ছোট ভাইকে অঙ্ক আর ইংরাজি পড়িয়ে ওকে ভাল নম্বর তুলতে সাহায্য করেছি, দিদিমার সাথে ছাঁতে বসে ডালের বড়ি দিয়েছি, বাবার মাথার পাকাচুল বেছে দিয়েছি, পাড়ার ক্লাবের ফাংশনে গান গেয়েছি …।'   

যমরাজ হাত তুলে থামিয়ে দিলেন স্নেহাকে।‘আরে আরে, থাম মা থাম। আমি তোর কাজের ফিরিস্তি চাইনি। আমাদের কাছে সব রেকর্ড স্টোর করা আছে। চিত্রগুপ্তকে বললেই সব আমাকেএক্ষুনি ই মেল করে পাঠিয়ে দেবে। সেটা কথা নয়, কথা হচ্ছে যে আমি যেটা জানতে চাইছি, তুই তাহলে এখন এই স্বর্গে বা নরকে কোথায় যাবি কি ঠিক করলি ? নাকি আবার একবার পৃথিবীতে গিয়ে তোর মনের অপূর্ণ ইচ্ছা পুরন করে আসতে চাস ? একবছর সময় পাবি মা। তার মধ্যেই যা করার তোকে করতে হবে। এখন তুই ভাল করে চিন্তা করে আজ এই মুহূর্তে আমাকে বল যে তুই কি চাস ? সেটা শুনে আমি যা ডিসিশন দেব সেটাই ফাইনাল আর সেরকমই ব্যাবস্থা হবে।' 

স্নেহা এবার বুঝল যমরাজের আসল প্রশ্নটা ঠিক কি। একটু মাথা চুলকে বলল,'স্যর, আমাকে পৃথিবীতে কি সশরীরে যেতে দেবেন না কি ভূত হয়ে যেতে হবে ?’  

‘আরে সশরীরে যাবি কি করে ? তোর পার্থিব শরীর তো কালই পুড়িয়ে ফেলেছে তোর বাড়ির লোকেরা। এখন তুই পৃথিবীতে তোর শহরেই আবার ফিরতে পারবি, কিন্তু ভূত হয়ে থাকতে হবে তোকে। তবে হ্যাঁ, তুই যদি চাস যখন ইচ্ছা যেমন ইচ্ছা কোন মেয়ের রূপ ধরতে পারবি। তারপর এই একবছর তুই যেমন কাজ করবি তেমনই তোর ফল হবে। মানে সেই বিচারে তোর একবছর বাদে স্বর্গ বাস হবে নাকি নরক বাস হবে সেটা স্থির হবে।' 

স্নেহা আবার মানুষের রূপ ধরতে পাড়বে শুনেতো খুব খুশী। যাক বাবা, সব সময়ে ভূত হয়ে থাকবার কথা শুনেই তো ওর গা রি রি করছিল। ভূত মানেই তো হয় শ্মশানে অথবা পোড় বাড়িতে অথবা কোন বট বা অসথ্বের ডালে বসে ঝোল। না বাবা, এর চেয়ে ভাল মানুষ সেজে ঘুরে বেড়াও।স্নেহা হেসে বলল,'ঠিক আছে স্যর, আমি আবার পৃথিবীতে গিয়ে আমার অপূর্ণ ইচ্ছা পুরন করতে চাই। আপনি আমাকে একবছরের জন্য ওখানেই পাঠিয়ে দিন। কিন্তু আমি এখন কোন রূপে মর্তে যাব সেটা কে ঠিক করবে আপনি না আমি ?’ 

যমরাজ সুন্দরী স্নেহার উপর স্নেহ প্রদর্শন করে হেসে বললেন, ‘ তুই যখন যেই রূপ ধরতে চাস তাই পাড়বি। কিন্তু শুধু যেকোন মেয়ে মানুষের রূপ,অন্য কোন জীব জন্তু বা কীট পতঙ্গের রূপ না এখন তুই যেতে পারিস। যমদূত তোকে মর্তে নামিয়ে দিয়ে আসবে। এর মধ্যে তুই ঠিক করে নে তুই কি রূপে মর্তে যাবি। তথাস্তু, সুখী ভব।' 

হটাত হল ঘরটা যেন হাওয়ায় মিলিয়ে গেল। চারিদিক অন্ধকার, কিচ্ছু দেখা যাচ্ছে না। স্নেহা বুঝতে পারল ওর মর্তে প্রত্যাবর্তন শুরু হয়ে গেছে। তাড়াতাড়ি ভাবতে লাগল কি রূপ নেবে। ভাবতে ভাবতে হটাত দুই বছর আগের ওর এক ঘনিষ্ঠ বন্ধুর মাসতুতো বোন সুজাতার, যার ডেঙ্গুতে মৃত্যু হয়েছিল, তার কথা মনে পড়ে গেল। সেই মেয়েটার মৃত্যুর কথা শুনে ও সেই বান্ধবীর সাথে ছুটে গেছিল ওদের মানিকতলার বাড়িতে। সুজাতা স্নেহার চেয়ে মাত্র দুই বছরের বড় ছিল। খুব সুন্দরী ও ভদ্র টাইপের মেয়ে ছিল সুজাতা। 

স্নেহা হটাত লক্ষ্য করল ও যেই খড়দা স্টেশনের লেভেল ক্রসিঙে এক্সিডেন্টে প্রাণ হারিয়েছিল ঠিক সেইখানেই লাইনের ধারে দাঁড়িয়ে। দুর থেকে একটা ট্রেন আসবার শব্দ কানে এলো স্নেহার। কিন্তু ও ভাল করে কিছু বুঝবার আগেই একটা শক্ত পুরুষালি হাত ওকে এক টান মেরে লাইনের ধার থেকে সরিয়ে আনল। স্নেহা নিজেকে আবিষ্কার করল সেই পুরুষ যুবকটির বাহু বন্ধনে। চোখ খুলে দেখল আসে পাশে আরও কিছু লোক দাঁড়িয়ে ওদেরকে দেখছে। কেউ কেউ বলছে,'ঈশ আরেকটু হলেই গেছিল ট্রেনের তলায়। ভাগ্যিস ছেলেটা হাত ধরে টান মেরেছিল।' স্নেহা এবার ভাল করে তাকিয়ে দেখে যে ওকে বাঁচিয়েছে সে আর কেউ নয়, দিপকদা। 

রাত তখন সোয়া আটটা হবে। অফিস ফেরত দিপক সবে ট্রেন থেকে নেমে বাড়ির দিকে রওনা দিয়েছে। লেভেল ক্রসিঙে ট্রেন আসছে দেখে দাঁড়িয়ে পড়ে ও। হটাত একটা মেয়েকে একদম তিন নম্বর রেল লাইনের পাশ ঘেঁসে দাঁড়াতে দেখে চমকে এগিয়ে গিয়ে ওকে উদ্ধার করে। মেয়েটি দেখতে অপরূপ সুন্দরী। কিন্তু দিপক ওকে আগে কোনদিন দেখেনি। ঘটনার আকস্মিকতায় মেয়েটি অবাক হয়ে ওর বাহুতে ভর দিয়ে ওর দিকেই তাকিয়ে আছে দেখে দিপক মেয়েটিকে ছেঁড়ে সোজা করে দাঁড় করে দিয়ে জিজ্ঞাসা করল, ‘আপনি কি অন্য মনস্ক ছিলেন ? এক্ষুনি কিন্তু এক্সিডেন্ট হয়ে যেতে পাড়ত। কোথায় যাবেন আপনি ? কোথায় থাকেন ?’   

স্নেহা অবাক হয়ে দেখল ও পৃথিবীতেই ওরই প্রিয় খড়দায় দাঁড়িয়ে। আর সবচেয়ে আশ্চর্য ব্যাপার হচ্ছে ও দিপকদার বাহুডোরে ছিল এতক্ষন। স্নেহা অবাক হয়ে চারিদিকে তাকাচ্ছে দেখে দিপকের সন্দেহ হয়। ও আবার জিজ্ঞাসা করে 'হ্যালো ম্যাডাম, আপনাকে বলছি। আপনি কোথায় থাকেন ? কোথায় যাবেন বলুন, আমি আপনাকে পৌঁছে দিয়ে আসব খন। আপনাকে দেখে মনে হচ্ছে আপনি সুস্থ নন।' শেষের কথাটা দিপক ইচ্ছা করেই বলল কারন ও লক্ষ্য করল কয়েকটা আজে বাজে ছেলে এসে ভিড় জমাতে শুরু করেছে ততক্ষনে। 

স্নেহা অত্যন্ত বুদ্ধিমতী মেয়ে। ঝপ করে ওদের পাড়ার নাম করে বলে,‘আমি মধ্যপাড়া যাব। আমাকে একটু নিয়ে যাবেন প্লিস ? আমার না শরীরটা ভাল লাগছে না।' 

স্নেহার উত্তরে দিপক আর কোন সুযোগই দিলনা ওই ছেলেগুলিকে। মধ্যপাড়া মানে ওরই পাড়া। স্নেহার হাত ধরে বলল, ‘চলুন, আমি আপনাকে বাড়ি পৌঁছে দেব। আসুন রিক্সা স্ট্যান্ড অবধি হাঁটতে পাড়বেন তো ?’ 

শেষে স্নেহা একরকম দিপকের কাঁধে ভর দিয়ে ওর সাথে একটা রিক্সায় উঠে বসে। অক্টোবর মাসের ঠাণ্ডা হাওয়া দিচ্ছে। দিপক মেয়েটার অবস্থা দেখে ওকে শক্ত হাতে ধরে রাখল। রহড়া ষ্টেশন রোড দিয়ে রিক্সা একটু এগোতে দিপক স্নেহাকে জিজ্ঞাসা করে ,'আপনার নাম কি ? আপনি কাদের বাড়িতে যাবেন ?’  

স্নেহা শুধু ফিস ফিস করে উত্তর দিল,'আমার নাম সুজাতা' বলেই স্নেহা জ্ঞান হারাবার ভাণ করে ঢলে পড়ল  দিপকের ঘাড়ে। দিপক ঘাবড়ে গিয়ে বলে,'হ্যালো ম্যাডাম, শুনছেন সুজাতা ম্যাডাম...।’ কিন্তু ওর কোন জবাব না পেয়ে দিপক বুঝতে পারে যে সুজাতা নামের মেয়েটি নিশ্চয়ই জ্ঞান হারিয়েছে। দিপক এবার মুশকিলে পড়ে যায় আর ভাবতে থাকে কি করবে এই মেয়েটাকে নিয়ে। এর যা অবস্থা এতো রাতে এঁকে তো আর রাস্তায় ছেঁড়ে দেয়া যায়না। এদিকে বাড়িতে নিয়ে গেলে মা বাবা অথবা নতুন বৌকে কি জবাব দেবে ? 

দিপকদের বাড়ি রহরা দক্ষিনপল্লী ও মধ্যপাড়ার মাঝামাঝি জায়গায়। দিপক ওদের এলাকা আসবার আগেও দু তিন বার মেয়েটাকে জিজ্ঞাসা করল ও কোন বাড়িতে যাবে। কিন্তু স্নেহা কোন জবাব না দিয়ে চুপ করে অজ্ঞান হবার ভাণ করে পড়ে রইল ওর কাঁধে। অবশেষে দিপক একরকম বাধ্য হয়েই স্নেহাকে নিয়ে গিয়ে তুলল ওদের বাড়িতে। মাকে সব খুলে বলল যে মেয়েটার এক্সিডেন্ট হতে যাচ্ছিল আর ও ওকে বাঁচিয়েছে। এ পাড়াতেই কোনো বাড়িতে যাবে বলে সাথে নিয়ে আসছিল। কিন্তু রাস্তায় মেয়েটা অজ্ঞান হয়ে যায়। 

দিপকের বাবা মা দিপক ওকে এ বাড়িতে এনেছেন বলে খারাপ কিছুই মনে করলেন না। বুঝতে পাড়লেন এছাড়া দিপকের আর কিছু করার ছিলনা। ওর স্ত্রী বিউটি স্নেহাকে মুখে চোখে জলের ঝাপটা দেয়া শুরু করল পড় স্নেহা আর নিজেকে লুকিয়ে রাখতে পারলনা। চোখ খুলে দেখল দিপকের স্ত্রী অবাক হয়ে ওকে দেখছে। দিপক অন্য ঘরে ছিল। বিউটি ‘শুনছ, ওঁর জ্ঞান এসেছে ’ বলে চিৎকার করায় দিপক আর ওর মা চলে এলেন ওদের ঘরে। সবাই স্নেহাকে জিজ্ঞাসা করল ও কোন বাড়িতে যাবে। কিন্তু স্নেহা বারবার একই কথা বলে ওর মনে পড়ছে না 

সেই রাতে দিপকের বোনের ঘরেই শুতে দেওয়া হল স্নেহাকে। দিপকের বোনের বিয়ের পড় থেকেই ঘরটা খালি পড়ে ছিল। রাতে কিছু না খেয়ে স্নেহা শুয়ে পড়ল। বারবারই পাশেই ওদের বাড়ির কথা মনে পড়ছে ওর। মা বাবা ও ভাইয়ের কি অবস্থা কে জানে। দিপকের বৌয়ের চেহারা দেখে ও অবাক হয়ে যায়। মেয়েটি ওর মত লম্বা না হলেও ভীষণ মিষ্টি চেহারার ও খুব ফর্সা। স্বাস্থ্য খুব ভাল। দিপককে দেখেই বোঝা যাচ্ছিল ও বিউটিকে বিয়ে করে খুব খুশী। স্নেহার একটু হিংসা হল বিউটির প্রতি। যাকে স্নেহা একসময় পাত্তাই দিত না সেই দিপক এখন এই মেয়েটার সাথে একসাথে ঘর সংসার করছে আর ও একটা অবিবাহিত মেয়ে মরে গিয়ে ভূত হয়ে এখন যমরাজের দয়ায় মাত্র একবছরের জন্য পৃথিবীতে ভূত হয়ে ফিরে এসেছে ছদ্মবেশে।  

ওর অপূর্ণ ইচ্ছা পুরন করবার জন্য এক বছর সময় আছে। স্নেহা ঠিক করল যা করার এই একবছরের মধ্যেই করতে হবে। কিন্তু যদি দিপককেই ধরে রাখতে হয় তাহলে তো ওকে বিউটির রূপ ধরতে হয়। ব্যস যেমন ভাবা তেমন কাজ। স্নেহা সেইদিন রাতে কিছু করলনা বটে কিন্তু পরের দিন সকালে বিউটি যখন স্নান করছে স্নেহা গিয়ে ঢুকে গেল ওর শরীরে। যাবার আগে টেবিলের ওপর রাখা একটা খাতার কাগজে লিখল,‘আমার মামার বাড়ির ঠিকানা মনে পড়ে গেছে। আমি চলে যাচ্ছি। আপনাদের অনেক ধন্যবাদ। – সুজাতা।'  

স্নেহা কাগজটা ছিঁড়ে টেবিলের উপর একটা পেন দানি চাপা দিয়ে রেখে সুজাতার দেহ শুদ্ধ ভ্যানিস হয়ে গেল। এদিকে বিউটি স্নান করতে করতে হটাত কেমন যেন একটা ঝটকা অনুভব করল শুধু। হটাত চারিদিকটা এক মুহূর্তের জন্য অন্ধকার হয়ে ওর পুরো বোধশক্তিটাই লোপ পেল যেন। তারপর একটু বাদেই আবার ঠিক হয়ে যথারীতি স্নান সারল বিউটি, মানে স্নেহা। সকাল সাড়ে সাতটা বাজে। দিপকের অফিসের বেড় হবার সময় সকাল সাড়ে আটটা। বিউটি তার আগেই রোজ স্নান করে নিয়ে ওর টিফিনটা নিজে হাতে বানায়। বাড়ির রান্নার লোক আসে সকাল নটায়। রানাঘাটের মেয়ে বিউটি বিয়ের পড়ে এই বাড়িতে এসেই শাশুড়ি মাকে এই ডিউটি থেকে অব্যাহতি দিয়ে নিজের কাঁধে দিপকের এই টিফিনের দায়িত্বটা নিয়ে নিয়েছে। 

বিউটি মেয়েটা বেশ শান্ত টাইপের। কিন্তু স্নেহা হল তার ঠিক বিপরিত। এক তো ওর মধ্যে ছিল ওর রূপের গর্ব তার উপর বন্ধু বান্ধবীদের প্যাম্পারিঙের ফলে স্নেহা এক উশৃঙ্খল জীবন জাপন করত। বন্ধুদের সাথে সিনেমা বা নাটক বা বিভিন্ন মেলায় যাওয়া, রেস্টুরেন্টে খেতে যাওয়া, রাত করে কোন বন্ধুর বাড়িতে পার্টি করে ঘরে ফেরা এবং ছেলে বন্ধুদের সাথে ঘণ্টার পড় ঘণ্টা আড্ডা মেরে সময় কাটানো এসব কিছুই বাকি ছিল না।  

স্নেহা বিউটির শরীরে প্রবেশ করেছে। সুতরাং সকাল আটটা নাগাদ দিপকের বোনের ঘরে এসে সুজাতা নামের মেয়েটিকে আর কেউ কোথাও খুঁজে পেল না। বরং স্নেহার লেখা চিঠিটা ওদের হাতে পড়ল। দিপক এবং ওর বাবা মা একটু অবাক হলেন ঠিকই কিন্তু সুজাতা ওর মামা বাড়ির ঠিকানা মনে করে তার বাড়িতে চলে গেছে জেনে নিশ্চিন্ত হলেন। দিপক স্নান করে অফিসের জন্য রেডি হতে থাকে। স্নেহা তথা বিউটি এসে ডাইনিং টেবিলে ওর জন্য গরম গরম লুচি তরকারি এনে রাখে। দিপক অবাক হয়ে জিজ্ঞাসা করে 'একি, আজ আবার লুচি করলে ! এই কালইতো খেলাম লুচি। কি যে কর ! একবার মাকে বা আমাকে জিজ্ঞাসা করে নেবে তো।' একটু বিরক্ত হয়ে বৌয়ের দিকে তাকিয়ে দিপক খাওয়া শুরু করে দেয়।  

বিউটি অর্থাৎ স্নেহা একটু থতমত খেয়ে চুপ করে দাঁড়িয়ে থাকে। ও কি করে জানবে কাল এ বাড়িতে কি টিফিন হয়েছিল ? দিপকের মা ম্যানেজ করে নেন,‘ঠিক আছে মা। কিছু হয়নি। মন খারাপ করো না। এরকম একটু আধটু ভুলভাল আমাদেরও হয়ে যায়। যাও মা তুমি বাবার টিফিনটাও নিয়ে এসো। উনি এসে পড়বেন এখুনি।' 

স্নেহা তাড়াতাড়ি রান্না ঘরে গিয়ে শ্বশুর মশাইয়ের জন্য টিফিন নিয়ে এসে খাবার টেবিলে রেখে ওর ঘরে চলে যায়। মনে মনে ভাবতে থাকে আজ বিরাট বাঁচা বাঁচিয়ে দিয়েছেন দিপকের মা। মাসীমা যে খুবই ভাল মানুষ স্নেহা সেই ছোটবেলা থেকেই জানে। এই বাড়িতে ছোটবেলায় স্নেহা অনেকবারই এসেছে। দিপকের বোন লতা স্নেহার বন্ধু। ওরা দুজন একই স্কুলে একই ক্লাসে পড়ত। পড়ে অবশ্য দুজন আলাদা কলেজে ভর্তি হয়েছিল। স্নেহা মুখ গোম করে খাটের উপর বসে ভাবতে থাকে ওর এই ভুলে দিপক আবার কিছু বুঝে না যায়। 

দিপক একটু বাদেই টিফিন সেরে ঘরে আসে। বিউটিকে মুখ গোম করে বসে থাকতে দেখে দিপক এসে ওকে জড়িয়ে ধরে একটা লম্বা চুমু দেয় আর বলে, 'আই এম সরি সুইটি। প্লিস কিছু মনে করো না।'  

স্নেহাকে এই প্রথম কেউ আদর করল বা চুমু খেল। শরীরে বিদ্যুৎ খেলে যায় যেন। দিপক যে বিউটিকে ভীষণ ভালোবাসে স্নেহা সেটা বেশ বুঝতে পারে। দিপকের গলা পেঁচিয়ে স্নেহা বলে,'না ডার্লিং। আমি কিছু মনে করিনি। আমারই ভুল হয়েছিল। নাও তুমি আর দেড়ি করোনা। তোমার দেড়ি হয়ে যাবে। তাড়াতাড়ি রেডি হয়ে নাও। আমি রান্না ঘরে যাচ্ছি।' বলে দিপকের গালে একটা চুমু দিয়ে স্নেহা চলে যায়। দিপক একটু অবাক হয়, বিউটি নিজে ওকে চুমু দিল এবং সাথে সাথে ওকে আজ প্রথম ডার্লিং বলল বলে। ওর গলার স্বরটাও একটু ভারি মনে হল। বিউটি কি ওকে ধমকাবার জন্য কাঁদছিল ? দিপক চিন্তা করতে করতে ব্যাগ নিয়ে বেড়িয়ে যায়। 

স্নেহা মানে বিউটি খুব ভাল রান্না বান্না জানে। ওর মায়ের দেশ ছিল ঢাকা। মাকে রান্নার সাথে হেল্প করতে গিয়ে স্নেহা সব রান্নাই শিখে গেছিল। রান্না ঘরের জানালা দিয়ে ওদের বাড়ির উঠোন দেখা যায়। সারা বাড়িটা নিস্তব্ধ। ওর ছোট ভাই কাকা কাকিমা ও বড় মাসীকে স্নেহা বেশ কয়েকবার দেখতে পেল। ওর বাবা মেয়ের মৃত্যুতে মনমরা হয়ে আছেন। এখন বোধ হয় উনি বাজারে গেলেন। এই বাড়ির একটা জলজ্যান্ত মেয়ে পরশু রাতে এক্সিডেন্টে মারা গেছে। তাদের বাড়িতে তো শোকের ছায়া থাকবেই। কিন্তু সেই মেয়েটার আত্মা যে পাশের বাড়িতেই অন্য মেয়ের রূপে এসে বাস করছে এরা সেটা জানবে কি করে।  

বিউটি রূপী স্নেহা রান্নার লোক আসবার আগে নিজের ঘরে এসে দিপকের ঘর এবং ওর স্ত্রীর সব জামা কাপড় বেশ ভাল করে খুঁটিয়ে দেখতে লাগল। স্নেহার শরীরে এখনো দিপকের ঘ্রান লেগে আছে যেন। দিপক যখন ওকে চুমু দিল স্নেহার ভীষণ উত্তজনা হচ্ছিল। চুম্বনের স্বাদে যে এতো আনন্দ সেটা ও জানত না। মনে মনে ভাবল তাহলে কি ওর মনের সব অপূর্ণ ইচ্ছাই এবার ও পুরন করতে পাড়বে ? ভিতরে ভিতরে ওর রক্তে ঢেউ উঠল যেন। দিপকের মা বা বাবা ওকে বিউটি ভেবেই রোজকার মত ডাকছেন কথা বলছেন। রান্নার ঠাকুর ওর কাছে জানতে চায় কি কি রান্না হবে। স্নেহা ওর পছন্দের তিতার ডাল, লাউ চিংড়ি, রুই মাছের কালিয়া আর টমেটোর চাটনি করতে বলে দেয়। রুই মাছের কালিয়া রান্নার সময় নিজে সামনে দাঁড়িয়ে বলে দেয় কি কি মশলা দিতে হবে।  

দুপুরে খাবার টেবিলে দিপকের বাবা লোকনাথ বাবু লাউ চিংড়ি আর রুই মাছের কালিয়া খেয়ে তৃপ্তি সহকারে অনেক খানি ভাত খেয়ে রান্নার খুব প্রশংসা করতে থাকেন। গিন্নির দিকে তাকিয়ে হেসে বলেন,' বুঝলে, রাঁধুনি আজ দারুণ রেঁধেছে। ঈশ এরকমই যদি রোজ রাঁধত তাহলে কি ভালই না হত। ওকে কাল বলবে যে বড় কত্তা তোর মাছের রান্না খেয়ে খুব প্রশংসা করেছেন।' স্নেহা মুচকি মুচকি হাসে। দিপকের মা হেসে বলেন,' ঠিক আছে। তার জন্য তুমি আবার এক হাঁড়ি ভাত খেতে যেওনা। একটু সমঝে ভাত মাখো তো।' 

দিপকের দোতলার ঘরের জানলা দিয়ে বেশ কয়েকবার স্নেহা ওদের বাড়ির উঠোনের দিকে তাকিয়েছে। আজ ওই বাড়িতে ও নেই কিন্তু ওর ছেলেবেলার ,কৈশোরের ও যৌবনের সব স্মৃতি জড়িয়ে আছে ওখানে। দুপুরে খাওয়া দাওয়ার পড় স্নেহা ওদের বাড়ির দিকের জানালা বন্ধ করে দিল। ভাবল এখন সে এই বাড়ির বৌ বিউটি। কিছুতেই আর পিছন দিকে তাকিয়ে সময় নষ্ট করা যাবে না। বরং আদর যত্ন দিয়ে দিপককে সবসময় খুশী রাখতে হবে। এক সকালেই স্নেহা বুঝতে পেরে গেছে যে ওরা দুজন দুজনকে ভীষণ ভালবাসে। স্নেহাকেও ঠিক তাই করতে হবে যাতে ওদের সম্পর্ক নষ্ট না হয়ে যায়। এরই মধ্য দিয়ে ওর মনের সব অপূর্ণ ইচ্ছা পুরন করে নিতে হবে।  

দিপক ফিরে এলো রাত সাড়ে আটটায়। আজ ওকে বেশ খুশী খুশী মনে হল। স্নেহা দিপককে ও হাত মুখ ধুয়ে ডাইনিং টেবিলে বসবার পড় চা স্ন্যাক্স দিল । মাও ছিলেন ওখানে। দিপক জানালো ওর ব্রাঞ্চ ম্যানেজারের পদে প্রোমোশন হতে চলেছে সামনের মাস থেকে। আজই ওর বস ওকে জানিয়েছেন খবরটা। কাল পরশুর মধ্যে হাতে প্রমোশনের চিঠি এসে যাবে। মায়নাও বেড়ে যাবে মাসে অন্তত পাঁচ হাজার টাকা। এ ছাড়া ব্যাঙ্ক ওকে অনেক সুযোগ সুবিধা দেবে । যেমন অন্য কর্মচারীর চেয়েও ওকে দেবে কম সুদে হাউস লোণ, গাড়ির লোণ ইত্যাদি। দিপক বিউটির দিকে তাকিয়ে চোখ টিপে ইশারায় বোঝাতে চায় বিউটির জন্যই এসব হয়েছে। 

স্নেহা মনে মনে ভাবল তাহলে কি ওর নিজের এই পরিবারে আসবার কোন সুফল এটা নাকি সত্যিই বিউটি এই পরিবারের একজন হয়ে যাবার সুফল ! স্নেহা দিপকের দিকে খুশী হবার ইঙ্গিত দেয়। দিপক চা স্ন্যাক্স শেষ করে বাবার ঘরে গিয়ে বাবাকেও খবরটা দিয়ে নিজের ঘরে চলে যায়। বিউটিরূপী স্নেহা আসে একটু বাদেই। গিয়ে দেখে দিপক বাঁদিকের জানালাটা খুলে দাঁড়িয়ে আছে ওদের বাড়ির দিকে তাকিয়ে। স্নেহার বুকটা ছ্যাঁত করে ওঠে। ভাবে দিপক কি এখনো ওকে মনে মনে ভালোবাসে ? বিয়ের পরেও স্নেহা কি আছে ওর মনের ভিতর ?   

স্নেহা পিছনে গিয়ে দাঁড়িয়ে বলল,'কি স্নেহার কথা ভাবছ ?’  

দিপক চমকে উঠল। বিউটির দিকে অবাক হয়ে তাকিয়ে বলল,'তুমি হটাত স্নেহার কথা বললে কেন ?’   

স্নেহা হেসে বলে,'বাঃ আমি ওকে কতবার দেখেছি। যদিও আমার সাথে আর আলাপ হয়নি, কিন্তু দেখেছি মেয়েটা কিন্তু ভীষণ সুন্দর দেখতে ছিল। হটাত যে কিভাবে এক্সিডেন্টে মারা গেল ! ঈশ ভাবতেই গায়ে কাঁটা দেয় গো।' স্নেহা লক্ষ্য করে দিপকের মুখে একটা দুঃখের ছায়া, যেন ওর বুক থেকে একটা দীর্ঘশ্বাস বেড় হল নিঃশব্দে। স্নেহা দিপকের হাত দুটো নিয়ে নিজের হাতে নিয়ে বলে,'তোমার সাথে নাকি মাঝে মধ্যে কথাবার্তা হত শুনেছি। তা কেমন ছিল গো মেয়েটা ? ওর কি কোন বয় ফ্রেন্ড ছিল না কি কেউই ছিল না ? ও তোমার বোনের বন্ধু ছিল শুনেছি। তা তুমিও কি ওকে লাইন মারার চেষ্টা করতে নাকি গো ?’ 

বিউটি হটাত আজ কেমন যেন অদ্ভুত সব ব্যাবহার করছে। দিপক হেসে জবাব দেয় 'হুঃ, ওই মেয়ে যা ঘ্যাম নিয়ে থাকতো, যেন মহারানী। কাউকে পাত্তাই দিত না। আর এই কারনেই অনেক ছেলে ওকে পছন্দই করত না। হ্যাঁ, স্বীকার করছি যে আমার ওকে বেশ ভাল লাগত। কিন্তু মেয়েটা এতো অহঙ্কারি ছিল যে ও পাত্তাই দিত না। যেন কোন এক রাজকুমারের জন্য অপেক্ষা করছেন তিনি। কি লাভ হল, এই বয়সেই মারা গেল তাও অপঘাতে।' 

স্নেহার মনটা খারাপ হয়ে গেল। চুপ করে এসে বিছানায় বসে পড়ে স্নেহা। বিউটিকে এই ভাবে চুপ করে যেতে দেখে দিপক এসে ওর পাশে বসে বৌয়ের মুখটা তুলে ধরে বলে 'কি হল রাগ করলে ? আরে আমি তো বিয়ের আগের কথা বলছিলাম। আর এখন তো মেয়েটা এই দুনিয়াতেই নেই। এখন আমার দুনিয়া মানে তো শুধু তুমি। সেই কথাটা কি আবার নতুন করে বলে দিতে হবে ? মন খারাপ করোনা প্লিস।' বলতে বলতে দিপক বিউটির শরীরের উপর ঝুঁকে পড়ে ও বিউটি মানে স্নেহা বিছানায় শরীর এলিয়ে দেয়। ওর তখন শরীরে উত্তেজনা শুরু হয়ে গেছে, দিপকের আদর খাবার খুব ইচ্ছা হচ্ছিল ওর। 

দিপক কিন্তু বেশিদুর এগোল না। ঘরের দরজা খোলা। বিউটির গালে কয়েকটা চুমু দিয়ে ওর গালে হাত রেখে বলল, 'আজ আমি ভীষণ খুশী বিউটি। তুমি এই বাড়িতে এসেছ মাত্র একমাস। আর দেখ আজই আমার প্রমোশনের খবর পেয়ে গেলাম। এই সবই তোমার লাকে হল। তুমিই আমার সব এখন।ওই স্নেহার কথা ভেবে আর মন খারাপ করে না সুইটি। আজ রাতে আমরা শুধু নিজেদের মত করে এনজয় করব।' 

দিপকের চোখের ইশারা দেখে স্নেহার বুঝতে অসুবিধা হয়না। ফিস ফিস করে বলে 'ও কে ডার্লিং।' 

দিপক উঠে সোজা হয়ে বসে আর বলে 'আজ প্রথম তুমি আমাকে ডার্লিং বললে। তুমি আমার সুইটি সোনা।' 

দিপক বিউটিকে দু’বার সুইটি বলে ডাকল। কিন্তু বিউটি ওকে কি বলে ডাকতো সেটা তো স্নেহা জানে না। ভাবতে থাকে কি বলা যায় এখন। হেসে শুধু বলল,'কেন, আগে কোনদিন ডার্লিং বলিনি তোমাকে ?’ দিপক ওর মুখের দিকে তাকিয়ে বিস্মিত ভাবে বলে, ‘না তো ! আমার তো মনে নেই। তুমি আমাকে ফুলশয্যার রাতেই একটা নাম দিয়েছিলে আর বরাবর সেই ডি পি বলেই ডাক। তবে আমার কিন্তু ডার্লিংটা বেশ ভালই লাগছে।'  

স্নেহা উঠে বসে ঝট করে কথা ঘুড়িয়ে বলে,’ আজ টি ভি তে একটা হিন্দি সিনেমায় দেখছিলাম স্ত্রী স্বামীকে ডার্লিং ডার্লিং ডাকছে তাই ডাকলাম আর কি। ডি পি তো ডাকবই, তবে ডার্লিং ও ডাকব।‘ 

রাতে খাবার টেবিলে আবার একটা চমক অপেক্ষা করছিল দিপকের জন্য। লাউ চিংড়ি দিপকের ভীষণ প্রিয় আর তার সাথে রুই মাছের কালিয়া। দিপকও ওর বাবার মত ঠাকুরের রান্নার খুব প্রশংসা করল। স্নেহা শুধু মুচকি হাসে আর ভাবে, এরপর তোমাদের আরও ঢাকাই রান্না খাওয়াচ্ছি মশাই। চেটে পুটে খাবে তোমরা। ভাবল কালই এদের ট্যাংরা মাছের ঝাল খাওয়াব। মনে তো হয় না কোনদিন এসব খেয়েছে এরা। সব তো এদেশি ,ঘটি। 

সেই রাতে প্রথম স্নেহা বিউটির শরীরের মাধ্যমে একটা পুরুষ মানুষের সাথে যৌন সঙ্গমের আস্বাদ পেয়ে আত্মহারা হয়ে গেল। এই কি সেই চূড়ান্ত স্বর্গ সুখ যার জন্য মনে প্রানে একজন পুরুষ একজন নারীকে বা একজন নারী একজন পুরুষকে এতো কামনা করে ? যার জন্য একটা সম্পর্ক ভীষণ সুন্দর আবার ভীষণ খারাপ পর্যায়ে পৌঁছতে পারে। এই কি সেই আনন্দ যার কারণে এক একটা সংসার সুখের হয়ে ওঠে বা ভেঙ্গে তছ নছ হয়ে যায় ? এই কি সেই আকর্ষণ যার জন্য একজন পুরুষ অন্য নারীর প্রতি বা একজন নারী অন্য পুরুষের প্রতি আকর্ষিত হয় এবং যেই কারণে আরেকটা সংসার ভেঙ্গে যায় ? তাহলে কি স্নেহার এই একটা ইচ্ছা আজ পূর্ণ হল তবে ? 

বিউটির শরীরের উত্তেজনা আজ যেন এক নতুন পর্যায়ে পৌঁচেছে। দিপক ক্লান্ত হয়ে পড়লেও বিউটি রূপী স্নেহা যেন ফুরতেই চায় না। দিপক বিউটিকে কোনদিন এতোটা কামার্ত হয়ে উত্তেজিত হতে দেখে নি। ও বেশ অবাক হল স্ত্রীর এই পরিবর্তনে। আজ বিউটি যেন অন্য জগতের মেয়ে হয়ে ওকে চূড়ান্ত সুখের সাগরে ভাসিয়ে নিয়ে গেল। দিপক ভাবে ঈশ বিউটি যেন রোজ রাতে ওকে এরকমই সুখ দিতে থাকে।  

পরদিন ওদের রান্নার ঠাকুর ভোলাদা আসতেই দিপকের মা ওকে জানালেন বড় ও ছোট কর্তা দুজনেই ওর রুই মাছের কালিয়া আর লাউ চিংড়ি খুব ভাল খেয়েছে কাল। ভোলাদা হেসে বলে, 'সবই বৌদি মণির জন্য হয়েছে মা। উনি কাল যেভাবে বলেছেন আমি সেই ভাবেই রান্না বান্না করেছি।' দিপকের মা ডাকলেন স্নেহাকে। দিপক অফিস চলে গেছে। স্নেহা তখন ওদের বিছানা গোছাচ্ছিল। শাশুড়ি ওকে জিজ্ঞাসা করলেন, 'বিউটি মা, ভোলা যে বলছে যে কাল নাকি তুমিই ওকে রান্নার সব বলে দিয়েছ, সেটা তো তুমি কাল বলনি আমাদের ! তার মানে তুমি খুব ভাল রান্না জান। তাহলে আজ মাছটা তুমিই করো মা। ভোলা অন্য পদগুলি করুক।'  

স্নেহার হাতের ট্যাংরা মাছের ঝাল খেয়ে শ্বশুর শাশুড়ি অবাক। এতো ভাল রান্না জানে ওদের বৌমা ! বিউটি এই বাড়িতে এসে আগে কোনদিন রান্না করেনি। এখন থেকে তাহলে মাছ বা মাংস বিউটি নিজেই রান্না করবে ওদের জন্য। ভোলা বাকি সব রান্না করুক কিন্তু মাছ মাংস বাদে। ওটা বিউটির মত কেউ করতে পাড়বে না। রাতে এসব রান্না খ্যেয়ে দিপক নিজেও বিউটির এই অজানা গুন দেখে অবাক হয় ও বিউটিকে খুব প্রশংসা করে। সেই রাতে আবার দিপক তার স্ত্রীকে আদরে আদরে ভরিয়ে দেয়। 

ধীরে ধীরে স্নেহা বিউটির শরীর ও তার ভালোবাসা দিয়ে দীপককে একদম নিজের বসে এনে ফেলল। এখন দিপক অফিস থেকে বেড়িয়ে সোজা বাড়িতেই চলে আসে। অন্য কোন বন্ধুর বাড়ি বা ক্লাবে আর যায়না। বিয়ের আগে রোজই রাত নটা নাগাদ বাড়ি ফিরত দিপক, কিন্তু এখন রাত আটাটার মধ্যেই ফিরে আসে। স্নেহা খুশী হয় যে দিপকের মনে বিউটির প্রতি ওর ভালোবাসা ও টান বাড়িয়ে দিতে পেড়েছে। কারো প্রতি কোনরকম অন্যায় ও জ্ঞানত করেনি। তবে দিপককে আরেকটু পরীক্ষা করা দরকার।  

প্রায় দুই মাস বাদে এক রাতে অফিস ফেরতা দিপক দেখে সেই সুজাতা নামের মেয়েটা রিক্সা স্ট্যান্ডে দাঁড়িয়ে। দিপক ওকে চিনতে পেরে এগিয়ে যায় এবং সামনে গিয়ে দাঁড়িয়ে বলে,'হ্যালো সুজাতা। চিনতে পারছেন ? সেই যে সেদিন অজ্ঞান হয়ে গেছিলেন আর আমি আপনাকে আমাদের বাড়ি নিয়ে গেছিলাম, মনে নেই ?’ 

সুজাতা রূপী স্নেহা যেন মনে পড়েছে সেরকম একটা ভাব দেখিয়ে বলে 'ও হ্যাঁ হ্যাঁ, মনে পড়েছে। কেমন আছেন আপনি ? কি, অফিস থেকে ফিরছেন নাকি ?’ 

‘হ্যাঁ, এই তো এই ট্রেনে ফিরলাম। আপনি কি মামা বাড়ি যাচ্ছেন ?’ দিপক কথা বাড়ায়। 

তখনই একটা খালি রিক্সা এসে দাঁড়ায় ওদের সামনে। স্নেহা উঠে পড়ে ডাকে দিপক কে,’ আসুন, চলে আসুন।' 

দিপক ইতস্তত না করে উঠে পড়ে। মেয়েটা দুরন্ত সুন্দরী। ওর আহ্বান ফেরাবার কোন কারন দেখতে পেলনা দিপক। ভাবল একসাথে বাড়ি পর্যন্ত যেতে যেতে ওর সাথে আলাপ জমিয়ে নিতে হবে। দিপক রিক্সায় উঠতেই সুজাতা রিক্সায়ালাকে বলে দক্ষিণ পল্লীর পুকুর পাড়ে চলো ভাই।' দিপকদের বাড়ি মধ্যপাড়া দিয়েই সেখানে যেতে হয়। বুঝতে পারল সুজাতা ওকে নামিয়ে তারপর মামাবাড়িতে যেতে চাইছে।  

দিপক সুজাতাকে জিজ্ঞাসা করে,'আপনি সেদিন হটাত ও ভাবে চলে গেলেন,আমাদের সাথে দেখাও করলেন না !' সুজাতা মানে স্নেহা হেসে বলে,'আপনারা সবাই ঘুমচ্ছিলেন তাই আর ডাকিনি। তবে আগের দিন রাতে আপনি যা করেছেন তার জন্য আমি আপনার কাছে চির কৃতজ্ঞ থাকব। প্রথমত আপনি আমার জীবন বাঁচিয়েছেন আর  দ্বিতীয়ত আপনি আমাকে আপনার বাড়িতে নিয়ে তুলেছেন। অন্য কোন বদ লোক হলে কোথায় নিয়ে তুলত আর কি করত কে জানে ? ভাগ্যিস আপনি ছিলেন তখন। অনেক ধন্যবাদ আপনাকে।'  দিপকের নিজের প্রশংসা শুনতে বেশ ভাল লাগে। একটু হেসে বলে,'এটা আমার কর্তব্য ছিল সুজাতা।' সুজাতা কিন্তু কথা বাড়িয়ে বলে 'শুধু কর্তব্য নয়। আপনার মনটা সত্যি ভীষণ উদার ও আপনি একজন সৎ ও সহজ সরল মানুষ। আমি আপনার জন্য কি করতে পারি বলুন। আপনি যা চাইবেন আপনার জন্য তাই করব আমি।' 

ঠিক সেই সময় সুজাতার সিল্কের শাড়ির আঁচল উড়ে এসে পড়ল দিপকের মুখের উপর। দিপকের নাকে এলো একটা মিষ্টি ও দামী মেয়েলি সেন্টের ঘ্রান। দিপক এক মুহূর্ত চোখ বুজে এই সুন্দর সন্ধ্যাটাকে যেন ওর মনের গহীনে বন্দী করে নিতে চাইছিল। সুজাতা ইতিমধ্যে ওর একটা হাত নিজের হাতে নিয়ে আরও ঘনিষ্ঠ হয়ে ঘেঁসে বসেছে। রাতের আলো  আধাররাতের আলো আধারি রাস্তায় দিপক যেন এক অন্য জগতে পৌঁছে যাচ্ছে তখন আধারি রাস্তায় দিপক যেন এক অন্য জগতে পৌঁছে যাচ্ছে তখন। তাড়াতাড়ি নিজেকে সামলে নিয়ে বলল,'আপনি কি আমাকে ট্রিট দেবার কথা ভাবছেন ?’ 

সুজাতা আরও ঘনিষ্ঠ হয়ে হেসে বলে, 'ঠিক তাই। আপনার নম্বরে আমি আপনাকে ফোন করব। আপনি সেইমত পাড়বেন না আমার সাথে দেখা করতে ? সত্যি বলছি, আপনি এলে আমি ভীষণ খুশী হব।' দিপক সুজাতার কথার মানে বুঝতে পেরে অবাক হয়ে যায়। মেয়েটা কি ওর সাথে কোন রিলেশনে জড়াতে চাইছে ? কিন্তু ও তো জানে যে দিপক বিবাহিত এবং বাড়িতে বিউটিকে ও দেখেছেও। তবুও মেয়েটা কেন বলছে এসব ?  

দিপকের বাড়ি এসে গেছে। দিপক একটু হেসে বলল,'ঠিক আছে, আপনি একদিন আগে ফোন করলে ভাল হয়। আমি নিশ্চয়ই আপনার এই ট্রিট গ্রহন করব, যদিও এর কোন প্রয়োজন ছিলনা। তবুও ঠিক আছে, আপনি যখন চাইছেন আমি আপনার মনে কোন দুঃখ দেবনা। ও কে, গুড নাইট।' বলে দিপক ওদের বাড়ির গেটের সামনে নেমে যায় ও সুজাতা রিক্সা নিয়ে বেড়িয়ে যায়। দিপক অবাক হয়ে তাকিয়ে থাকে ওর গমনথের দিকে। বাড়িতে ঢুকে দেখে বিউটি ওর ঘরে চোখ বুজে শুয়ে আছে। হয়ত রেস্ট নিচ্ছে ভেবে দিপক ওকে আর ডাকে না। 

সেই রাতে বিউটি দিপকের মুখটা একটু গম্ভীর ও চুপচাপ লক্ষ্য করে ওকে আদর করতে করতে বলল 'কি গো, কি হয়েছে, তুমি এতো চুপচাপ কেন আজ ? কি অফিসে কিছু হয়েছে নাকি ? নতুন ব্রাঞ্চ ম্যানেজারকে সবাই ঠিকমত মানছে তো নাকি কেউ পলিটিক্স করা শুরু করল আবার ?’ দিপক আসলে সুজাতার কথাই ভাবছিল। কিন্তু বিউটি ওকে এই কথা বলে বাঁচিয়ে দিল। ওই কথার সুত্র ধরেই বলে 'ঠিকই ধরেছ সুইটি, অফিসে জুনিয়রদের মধ্যে একজন আছে বিশ্বাসবাবু। উনি আমার চেয়েও সিনিয়র। সেই লোকটা সমানে পলিটিক্স করে চলেছে আর আমার সম্পর্কে হেড অফিসে উল্টো পাল্টা রিপোর্ট করছে। সেটাই ভাবছিলাম আর কি।'   

স্নেহা মনে মনে হাসে। তুমি যে কোন বিশ্বাস বাবুর কথা বলে আমার বিশ্বাস অর্জন করতে চাইছ আমি সেটা ভালই জানি দিপক। এবার তোমাকে কি ভাবে খেলাব দেখ। জীবন্ত অবস্থায় যেমন নাচিয়েছি ঠিক সেইভাবেই আবার সুজাতা সেজে নাচাব তোমাকে। দেখি তুমিএবার কি ভাবে সামলাতে পার নিজেকে। আমার রূপ দিয়ে তোমার নাকে দড়ি দিয়ে ঘোরাব আমি। আর কোন জবাব দেবার আগেই দেখে দিপক ততক্ষনে কথা ঘোরাবার জন্য ওকে বিছানায় ফেলে দিয়ে ওর উপর চড়াও হয়েছে। স্নেহা কেবল হাসে আর শারীরিক খেলায় মেতে ওঠে। 

এই ঘটনার পড় রোজই দিপক একটা ফোনের আশায় থাকে, কিন্তু ফোন আর আসে না। আবার ভাবে আচ্ছা ওই সুজাতা মেয়েটার কাছে ওর সেল নম্বরটা আছে তো ? ঈশ কি ভুল হয়েছে সেদিন সুজাতার কাছ থেকে ওর সেল ফোনের নম্বরটা না চেয়ে। তহলে ও নিজেই ওকে ফোন করতে পাড়ত। রোজ রিক্সা স্ট্যান্ডে এদিক ওদিক তাকায় দিপক কিন্তু সুজাতার আর কোন খোঁজ পায়না। ওর মনে মনে ছটফটানি আরও বাড়তে থাকে দিন দিন। তাহলে কি মেয়েটা ওকে মিথ্যা আশ্বাস দিয়ে নিজেই ভুলে গেল কথাটা ? দিন যায়, দিপক আরও হতাশ হয়ে পড়ে। 

কিছুদিন পড় বাড়িতে ঢুকতেই বিউটি নিজের ঘরে ঢুকে স্বামীকে একা পেয়ে বলল,'এই শোন, আজ কে যেন একটা মেয়ে তোমার নাম করে ল্যান্ড লাইনে ফোন করেছিল। আমি তুলেছিলাম ফোনটা।' দিপক চমকে ওঠে। তাহলে কি সুজাতা ফোন করেছিল ? জিজ্ঞাসা করে,'কে ফোন করেছিল বললে ?’ স্নেহা মনে মনে হেসে শুধু বলে, 'নামটা বলেনি তো। শুধু জিজ্ঞাসা করল দিপক বাবু বাড়ি আছেন ? আমি না বলায় ফোন কেটে দিল।' 

দিপক মুখটা ব্যাজার করে বলে,'কে জানে কে ফোন করেছিল ? যার দরকার সেই আবার করবে।' ও মুখে বলল ঠিকই কিন্তু দিপক ভাবতে থাকে তাহলে কি সুজাতার কাছে ওদের বাড়ির নম্বরটা শুধু আছে। না হলে ওকে সেলে ফোন না করে ল্যান্ড লাইনে করল কেন। দিপক চিন্তায় পড়ে যায় আর স্নেহা ওর এই কাতর অবস্থা দেখে মনে মনে একচোট হেসে নেয়। 

দিপকদের অফিসে সত্যিই একজন বিশ্বাস বাবু আছেন এবং উনি দিপকের সব নির্দেশের বিরোধিতা করেন। এর অবস্থা যেন এই দেশের বিরোধী দলনেতাদের মত যারা সমস্ত ব্যাপারেই সরকারের বিরোধিতা করা ছাড়া আর কোন কাজ খুঁজে পায়না। দিপক যতই অফিসে নতুন নতুন সিস্টেম বা কালচার চালু করবার চেষ্টা করে ততই এই মানুষটা তার বিরুদ্ধে মত দেয়। অনেক স্টাফই এই কারণে বিশ্বাস বাবুর উপর ক্ষুব্ধ। কিন্তু দিপক অফিসের ইউনিটিতে কোন কালি লাগতে দিতে চায়না। কারন ওদের ব্যাঙ্কে এই ব্রাঞ্চটার খুব নাম আছে।  

প্রায় মাসখানেক বাদে বিউটি রানাঘাটে ওর বাপের বাড়ি গেল কয়েকদিনের জন্য থেকে আসতে। ওর বাবার নাকি শরীরটা তেমন ভাল নেই। বিউটি গেল কিছুদিন সবার সাথে থাকতে। আর পরের দিনই অফিসে ওর সেলে ফোন করল সুজাতা। দিপক মাত্র টিফিনের পড় ওয়াস রুম থেকে ফিরছে। একটা অচেনা ল্যান্ড লাইন নম্বর দেখে দিপক তুলে বলে, 'হ্যালো। কে বলছেন ?’ দিপক ভাবে হয়ত ওদের বাঙ্কের কোন ক্লাইন্ট ফোন করেছে ওর সাথে এপয়েন্টমেন্ট ফিক্স করে দেখা করবে বলে। এরকম অনেকেই ফোনে ওর কাছে সময় চায়। 

কিন্তু ওপার থেকে একটি মহিলা মিষ্টি গলায় বলে ওঠে 'হ্যালো, দিপকবাবু। আমি সুজাতা বলছি। চিনতে পারছেন তো, সেই যে আপনাদের বাড়িতে ছিলাম এক রাত।'  

দিপকের মনে একটা সানাই বেজে উঠল যেন। নিচু গলায় হেসে জবাব দেয় 'হ্যাঁ হ্যাঁ। চিনতে পারব না কেন ? তবে আমি ভাবছিলাম আপনি বোধ হয় ভুলেই গেলেন আমাকে। কেমন আছেন আগে বলুন।'  ওপার থেকে সুজাতা জবাব দেয়,'আমি ভাল আছি। আপনি ভাল তো ?’ দিপক হেসে জবাব দেয়,'হ্যাঁ হ্যাঁ। আমি ঠিক আছি। আপনার ফোনের অপেক্ষায় ছিলাম। ভাল লাগছে আপনার সাথে কথা বলতে পেরে।'   

স্নেহা সুজাতার গলায় জবাব দেয় 'দিপক বাবু। আজ বিকেলে ঠিক সাড়ে ছ’টায় আমি আপনার জন্য মেট্রো মলের গেটের সামনে দাঁড়িয়ে থাকব। আসতে হবে কিন্তু। রাতে আপনি আমার সাথে ডিনার করবেন আজ।' 

দিপক একবার ঘড়ি দেখে নেয়। ওর অফিস বউবাজারে, সেখান থেকে মেট্রো বেশি দুর নয়। ছয়টায় অফিস ফেরত সোজা চলে যাবে সেখানে। হেসে জবাব দিল,'ঠিক আছে, আমি চলে যাব সময়মত। দেখা হবে।' 

এরপর দিপকের আর কাজে মন বসল না। বারবারই সুজাতার কথা মনে আসছিল ওর। সুজাতার উদ্ধত যৌবন, ওর বড় বড় দুটো চোখ দিপকের মনে ভেসে আসছিল বারবার। দিপক ওকে একদিন আগে ফোন করতে বলেছিল, কিন্তু সুজাতা আজই দেখা করতে বলেছে। ভাগ্যিস বিউটি বাপের বাড়ি গেছে। বাড়িতে দেড়ি করে গেলেও কোন সমস্যা হবে না। দিপক ওর সিটে বসে একটু বাদেই মা কে ফোন করে বলে দিল যে ও আজ বাইরে বন্ধুদের সাথে ডিনার করে ফিরবে। বাড়ি ফিরতে একটু রাত হয়ে যাবে। 

দিপক যখন মেট্রোর সামনে পৌছায় তখন সাড়ে ছয়টা বাজে নি। দিপক গিয়ে এদিক ওদিক তাকিয়ে একটু দেখতেই দুরে এস এন ব্যানার্জি রোডের মোড়ের দিক থেকে সুজতাকে আসতে দেখা গেল। সুজাতা একটা ডীপ নীল রঙের সিল্কের শাড়ি ও সাথে পিঠ কাটা ম্যাচিং ব্লাউজ পড়েছে। এমনিতেই সুন্দর, আজ আরও বেশি সুন্দর লাগছে ওকে। দিপকের মুখ দিয়ে এক মুহূর্ত কোন কথা বেড় হলনা। অবাক বিস্ময়ে সুজাতার সৌন্দর্য সুধা পান করতে করতে ওকে বলল,'ইউ আর লুকিং ভেরি নাইশ সুজাতা।' সুজাতা মুচকি হেসে বলল 'আমি আপনাকে আজই আসতে বলেছি, আপনার কোন অসুবিধা হবে নাতো আবার ?’ দিপক মনে মনে ভাবে আজ বলে যে কি ভালই না তুমি করেছ সুজাতা তুমি জাননা। আজ বাড়িতে বৌ নেই, আজই তো সুযোগ পরকীয়া প্রেম করবার।  

সুজাতা রূপী স্নেহা দিপকের মুখে মুচকি হাসি দেখেই বুঝতে পারে ও কি ভাবছে। বিউটির শরীর ছেঁড়ে ও সুজাতা হয়ে এসেছে আজ। বৌ বাড়ি নেই, আর কি এই তো সুযোগ। সুজাতা সামনে দাঁড়ানো একটা ট্যাক্সি ডাকে আর তক্ষুনি দিপকের হাত ধরে ওকে একপ্রকার টেনে নিয়ে ট্যাক্সিতে উঠে পড়ে। ট্যাক্সিয়ালাকে বলে আউটট্রাম ঘাট যেতে। দিপকের গা ঘেঁসে বসে বলে, 'চলুন আগে একটু গঙ্গার ফ্রেস হাওয়া খেয়ে আসি। আপনার বাড়িতে ফিরবার তাড়া নেই তো ? বৌদি রাগ করবে না তো ?’  

দিপক সুজাতার এই সান্নিধ্যে মজে যায় আর হেসে বলে,'না না কোন আসুবিধা নেই। বৌদি বাপের বাড়ি গেছে আর আমি অফিস থেকেই মাকে বলে দিয়েছি বাড়ি ফিরতে দেড়ি হবে। আচ্ছা আপনার বাড়ি কোথায় ? মানে আপনার আবার বাড়িতে দেড়ি করে গেলে কোন সমস্যা হবে না তো। সেরকম হলে আমি আপনাকে বাড়ি পৌঁছে দিয়ে আসতে পারি যদি আপনি কিছু মনে না করেন আর কি।'  

স্নেহা মনে মনে ভাবে আমি তো তোমার পাশের বাড়িতেই থাকতাম দিপকদা, কিন্তু এখন আমি একটি প্রেতাত্মা। যখন যে রকম মনে হবে রূপ ধরি আমি। তোমার বৌ হয়ে তোমার বাড়িতেই তো থাকি। যদিও এই কদিন বিউটি যাতে বাপের বাড়ি ঘুরে আসতে পারে তাই ওর শরীরটাকে সাময়িক ভাবে মুক্তি দিয়েছি। দিপক ওর মুখের দিকে তাকিয়ে আছে দেখে সুজাতা ওর একটা হাত নিজের হাতে নিয়ে বলে,'আমার বাড়ি মানিকতলায়। তুমি ওসব নিয়ে একদম ভাববে না দিপক। আমার বাড়িতে কোন আসুবিধা হবে না। সবাই জানে আমার ফিরতে রাত হয়।'  

দিপক সুজাতার মুখে ওকে তুমি বলতে শুনে অবাক হয় আর সাথে খুশিও হয়। তার মানে সুজাতা ওর সাথে আরও ঘনিষ্ঠ হতে চায় ওর সেই ধারনাটা একেবারে ঠিক। দিপকের মনে খুশির ঝঙ্কারের সাথে সাথে একটা সাইরেনের এলারমও যেন কানে আসে। যদি কোনমতে এই মেয়েটার কথা বিউটির কানে যায় তাহলেই আর রক্ষা নেই। একটা তুলকালাম কাণ্ড হয়ে যাবে বাড়িতে। আচ্ছা, বিউটিকে দিপক কি তাহলে ঠকাচ্ছে ? নিজের হাত ছাড়িয়ে উদাস হয়ে বাইরে গভর্নর হাউসের দিকে তাকিয়ে থাকে দিপক। 

স্নেহা বুঝতে পারে দিপকের মনে এখন দ্বন্দ চলছে। বাড়িতে নতুন বৌ আর বাইরে একজন অবিবাহিত যুবতি। দিপক হয়ত কি করা উচিত সেটাই ভেবে উঠতে পাড়ছে না। দিপকের কোমরে হাত দিয়ে স্নেহা ওকে জড়িয়ে ধরে গালে একটা চুমু দেয় আর ফিস ফিস করে বলে,'তুমি কি কিছু ভাবছ দিপক ? কথা বলছ না যে ? আজ এই সন্ধ্যাটা আমি কিন্তু রেখেছি শুধু তোমার জন্য, তোমার সাথে কাটাব বলে। তুমি মুখ ফিরিয়ে নিলে কেন গো ?’   

দিপক লজ্জা পেয়ে যায় আর সুজাতাকে পেঁচিয়ে ধরে ওর গালে চুমু দিয়ে বলে ,'না সুজাতা। আজ এই সন্ধ্যা মাটি হবে না। তুমি যা চাইবে তাই হবে। তবে আমাকে বাড়ি ফিরতে হবে এই যা।' সুজাতা হেসে বলে 'সে তো এখনো অনেক দেড়ি আছে। এখন তো সবে সন্ধ্যা। গঙ্গার পারে বসে একটু গল্পসল্প করি আগে। এরপর তোমার সাথে আমার আবার কবে দেখা হবে কে জানে।' স্নেহার কথায় আফসোসের সুর। দিপক স্নেহার আগুনের মত রূপের কাছে বারবার হেরে গিয়ে শেষ পর্যন্ত ওর ঠোঁটে নিজের ঠোঁট ডুবিয়ে দেয়। সুজাতা প্রত্যুত্তরে আরও গাড় ভাবে দিপক কে কাছে টেনে ওর মুখটা চেপে ধরে নিজের বুকের ভিতর।  

গঙ্গার ধারে শান্ত নিরিবিলি একটা সিমেন্টের সিটে গিয়ে বসে ওরা দুজন। দিপকের প্রশ্নের জবাবে সুজাতা ওকে জানিয়েছে যে ও কলকাতা ইউনিভার্সিটিতে বাংলা নিয়ে এম এ করছে। ওর বাবা কলকাতা হাইকোর্টে একজন নামকরা উকিল এবং দাদা রেলে চাকরী করেন। মা হাউস ওয়াইফ। মানিকতলায় আমহারষ্ট স্ট্রিটের মোড় দিয়ে ঢুকেই প্রথম বা দিকের গলিতে ওদের ভাড়া বাড়ি। ওখানে ওর বাবা সৌমেন দাসকে সবাই চেনে। স্নেহা ওর বান্ধবীর বাড়িতে অর্থাৎ সুজাতাদের বাড়িতে গিয়ে ওর ব্যাপারে যা যা শুনেছিল সেদিন সবই বলল দিপককে। স্নেহা জানেও না যে ওই বাড়িতে এখন ওরা কেউ থাকে কিনা। তবুও বানিয়ে বলে দেয়। 

দিপক সুজাতার সান্নিধ্য উপভোগ করতে থাকে আর ভিতরে ভিতরে ভাবতে থাকে বাড়িতে নতুন বিয়ে করা বৌকে ফেলে এইভাবে অন্য একটা স্ত্রীলোকের সাথে ও সময় কাটাচ্ছে, এটা ঠিক করছে কিনা ? কিন্তু আবার ভাবে ওতো আর বিউটিকে কোন রকম দুঃখ দিচ্ছে না বা ঠকাচ্ছে না। বিউটি ওর পাওনা সবই পাচ্ছে দিপকের কাছ থেকে। কিন্তু দিপকের যদি আরও কাউকে ভাল লাগে তার সাথে ও মেলামেশা করতে পাড়বে না ? প্রেম বা ভালবাসাকে কি কেউ কোনদিন বেঁধে রাখতে পারে ? যেটা করতে ইচ্ছা হয় ও করবে,কারো ক্ষতি না হলেই হল। 

দিপকের এই অনুধাবন ওকে অনেকটা ফ্রি হতে সাহায্য করল। সুজাতা কথা বলতে বলতেই দিপকের হাত নিজের হাতের মধ্যে নেয় বা কখনো ওর বুকের উপর চেপে ধরে। মাঝে অন্ধকার হয়ে যাবার পড় এদিক ওদিক তাকিয়ে সুজাতা দু তিন বার দিপকের ঠোঁটে ঠোঁট ডুবিয়ে ওকে চুমু দেয়। দিপকের দেহে এক কাল বৈশাখীর ঝড় তুলে দেয় সুজাতা। কিন্তু সেই ঝড় আরও জোরে আছড়ে পড়ার আগে রাত সাড়ে আটটায় দিপক উঠে দাঁড়িয়ে বলে ,'এবার চল। ডিনার সেরে বাড়ি ফিরতে হবে আবার। অনেক দেড়ি হয়ে গেছে।' 

স্নেহার আরও কিছুক্ষণ বসবার ইচ্ছা ছিল। কিন্তু দেখল এক তো দিপক ব্যস্ত হয়ে উঠেছে আর তার উপর পুলিশ ঘুর ঘুর করছে চারিপাশে। স্নেহা উঠে বলল,'চল, আমি তোমাকে রাতের গঙ্গার সৌন্দর্য দেখাব আর একসাথে ডিনার করব আজ।' দিপক ভেবেছিল ধর্মতলায় কোন রেস্টুরেন্টে যাবার ইচ্ছা সুজাতার। মুচকি হেসে জিজ্ঞাসা করল 'কোথায় যেতে চাইছ সুজাতা ? কি ট্যাক্সি ডাকব নাকি ?’ 

সুজাতা হাসে আর দিপকের একটা হাত পেঁচিয়ে উত্তর দিকে হাঁটতে থাকে। দিপকের দিকে তাকিয়ে বলে,'আমি তোমাকে যেখানে নিয়ে যাব সেখানে এই রাতের আকাশের নিচে গঙ্গার ধারে ডিনার করবার মজাই আলাদা। তুমি হয়ত শুনেছ কলকাতায় গঙ্গা বক্ষে একটা হোটেল কাম রেস্টুরেন্ট হয়েছে, যার নাম ফ্লটেল (Floatel)। স্ট্যান্ড রোডে। এই এখান থেকে ছয় সাতশো মিটার হাঁটা পথ। চলো হাত ধরাধরি করে হাঁটতে হাঁটতে চলে যাব। এসো আমার সাথে দিপক।'   

সুজাতার কোমল দেহ ওর নরম মাংসল বুক ছুঁয়ে যাচ্ছে দিপকের হাত। স্ট্যান্ড রোডে গঙ্গা বক্ষের ঠাণ্ডা মিষ্টি হাওয়ায় এ এক আশ্চর্য সন্ধ্যা আজ দিপকের জীবনে। একসময় এইরকমই একটা সন্ধ্যা দিপক কল্পনা করত ওর পাশের বাড়ির স্নেহার সাথে কাটাবার। কিন্তু মেয়েটা সবাইকে ছেঁড়ে চলেই গেল, এখনো আফসোস হয় দিপকের। তবে দিপক আজ সুজাতাকে পেয়ে ভীষণ খুশী। এ যেন স্নেহার চেয়েও বেশি সুন্দরী ও স্মার্ট। কিভাবে ওর হাত পেঁচিয়ে ধরে পাশাপাশি হাটছে ! এই মুহূর্তে ওদের দেখে অনেকেই হয়ত ভাবছে ওরা স্বামী স্ত্রী একসাথে হেঁটে বেড়াতে বেড়িয়েছে। 

দিপক ফ্লটেল হোটেলের কথা টি ভি তে দেখেছে আর খবরের কাগজেও পড়েছে। স্ট্যান্ড রোডের পাশে গঙ্গার একটা জেটির উপর তৈরি চারতলা হোটেল। এ পাড়ে প্রসস্থ পারকিং এরিয়া। ছোট্ট একটা ঢাকা সেতু পার হয়ে গঙ্গায় জেটির উপর দাঁড়িয়ে থাকা হোটেলে ঢুকতে হয়। ভিতরে এক পাশ দিয়ে চারতলার রেস্টুরেন্টে ঢুকবার লিফট। অন্য দিকে রয়েছে অসংখ্য থাকবার ঘর বা হোটেল রুম। উপরে বাইরে খোলা ছাঁতের তলায় বসে অথবা হলের ভিতরে বসে খাবার দু’রকমেরই ব্যবস্থা আছে। সুজাতা ইশারায় একজন সুসজ্জিত ওয়েটারকে কিছু বলল পড় সে ওদের দুজনকে খোলা আকাশের নিচে ডেকের উপর বসবার ব্যাবস্থা করে দিল। বেশ ভালই ভিড় ছিল তখন। দিপক আর সুজাতা একটা ছোট্ট টেবিলে গঙ্গার পাশে বসে ডিনারের অর্ডার করল। 

একটা ট্যাক্সি নিয়ে শিয়ালদা স্টেশনের কাছে দীপককে নামিয়ে দিয়ে সুজাতা যখন মানিকতলার উদ্দেশ্যে বেড়িয়ে গেল তখন রাত প্রায় সাড়ে দশটা। ট্যাক্সিতে দিপকের গালে গাল ঠেকিয়ে সুজাতা জিজ্ঞাসা করে 'আজ সন্ধ্যাটা কেমন কাঁটালে দিপক ? তুমি খুশী তো ? হোটেলের খাবার দাবার ভাল লেগেছে তোমার ?’ দিপক হেসে মুখ ঘুড়িয়ে সুজাতার গালে চুমু দিয়ে বলে,'আই এম সো হ্যাপি সুজাতা। খুব সুন্দর হোটেলে দারুণ রোমান্টিক পরিবেশে আজ তুমি যেই ট্রিট আমাকে দিলে তার কোন তুলনা হয় না। এরপরের দিন কিন্তু আমি তোমাকে ঠিক এইরকম একটা ফাটাফাটি ট্রিট দেব। সেদিন আবার একটা দারুণ সময় কাটাব আমরা।' 

দিপক বাড়িতে ফিরে হাত মুখ ধুয়ে শুতে শুতে রাত প্রায় বারোটা বেজে যায়। পরদিন সরস্বতী পূজার ছুটি। দিপক শুয়ে শুয়ে কেবল আজ সন্ধ্যার কথা ভাবতে থাকে আর সুজাতার সান্নিধ্যের মুহূর্ত গুলি ভাবে। মেয়েটা কি সত্যি দিপকের প্রেমে পড়ে গেল, নাকি দিপকই ওর প্রেমে পড়ে যাচ্ছে ? কিন্তু এ ভাবে কতোটা এগোবে দিপক ? কি হবে এর পরিণতি কে জানে ? ওদিকে বিউটি এসব জানতে পারলে ভীষণ দুঃখ পাবে। সুজাতা ওকে আবার ওর সুবিধা অনুযায়ী পড়ে ফোন করবে বলেছে। কিন্তু আজও দিপক ওর ফোন নম্বর নিতে ভুলে গেছে। তবে দিপক সিওর যে সুজাতা আর কয়েকদিনের মধ্যেই ওকে আবার ফোন করল বলে। 

বেশ কয়দিন দিপক ব্যাস্ত হয়ে পড়ল ওর অফিসের কাজ কর্ম নিয়ে। বিউটি বাপের বাড়ি থেকে এসে পড়েছে ও স্নেহা যথারীতি বিউটি সেজে ওর সাথে সংসার করছে। ইদানিং সরকার হাউজ বিল্ডিং লোণের উপর অনেক ছাড় ঘোষণা করায় এখন প্রচুর লোক আসছে ব্যাঙ্ক লোণ নেবার জন্য। চারিদিকে নতুন নতুন ফ্ল্যাট হচ্ছে আর তাতে উঠতি যুবকেরা লোণ নিয়ে ফ্ল্যাট বুক করছে ট্যাক্সে ছাড় পাবার জন্য ও ভবিষ্যতে বড় পরিবার থেকে আলাদা হয়ে গেলে যাতে সেখানেই গিয়ে ওঠা যায়। ততদিন ভাড়া দিয়ে সেই ভাড়ার সাথে কিছু টাকা যোগ করে সবাই লোণ শোধ দিচ্ছে। আজকাল এই কারনেই আরও ফ্ল্যাট কেনার হুজুগ পড়ে গেছে। তার উপর আছে বাংলাদেশি লোকেদের কলকাতায় এসে ব্যবাসা খুলে এখানেই সেটেল হয়ে পড়ার প্রবল হুজুগ। 

দিপকের অফিসের বিশ্বাস বাবু মাঝবয়সী। একটা বড় পরিকল্পনা করলেন দীপককে ফাঁসাবার। দিপকের পি এ সরমা নামের মেয়েটিকে প্রথমেই হাত করে নিলেন বিশ্বাস বাবু। সরমা দিপক কোন কোন প্রমোটারের লোণ সময়ের আগেই পাইয়ে দিচ্ছে বা কাদের বেশি ফেভার করছে সব খবর দিতে শুরু করল বিশ্বাস বাবুকে। বিশ্বাস বাবু শুধু সুযোগের অপেক্ষায় রইলেন। দিপক একদিন লক্ষ করে যে সরমা বারবার বাথরুম যাবার সময় বিশ্বাস বাবুর টেবিলে একটা ঢু মেরে যায় আর নিচু গলায় ওঁর সাথে কি সব কথা বলে। দিপক সরমার উপর নজর রাখতে শুরু করে এবং একমাস বাদেই সরমাকে ক্যাশে ট্র্যান্সফার করে দেয় ও লিপি নামের আরেকজনকে ওর জায়গায় নিয়োগ করে। লিপি মেয়েটি স্টেনোগ্রাফি জানায় দিপক ওকেই ওর পি এর কাজে লাগিয়ে দিল।  

লিপির কাছ থেকেই আরও অনেক খবর পেয়ে যায় দিপক। বিশ্বাস বাবু নাকি কিছু বিলডারকে প্রচুর টাকা লোণ পাইয়ে দেবেন কথা দিয়েছেন। এমনকি তার জন্য বিশ্বাস বাবুকে অফিসের বাইরে নিয়ে গিয়ে ওরা হোটেলে মদ এবং ডিনার খাওয়ান প্রায়ই। কিন্তু সেই লোকগুলির এক জন ছাড়া আর কেউই এখনো লোণ পায়নি বলে বিশ্বাস বাবু কিছুটা উদবিঘ্ন হয়ে টেনশনে আছেন আজকাল। তার উপর সরমার পি এর কাজ থেকে সরে যাওয়া উনি মোটেই ভাল নজরে নেন নি। দিপকের নিশ্চয়ই কোন মতলব আছে বলে কমেন্ট করেছেন উনি। 

দিপক খুব চিন্তায় পড়ে যায়। বিশ্বাস বাবুর কি মতলব সেটা ওর মাথায় আসছে না। তাহলে কি উনি নিজে ব্রাঞ্চ ম্যানেজার হবার জন্য এসব পলিটিক্স করছেন ? দিপক ভাবতে থাকে বিশ্বাসবাবুকে কি ভাবে জব্দ করা যায় যাতে লোকটা আর কোনদিন দিপকের পিছনে লাগবার স্পরধা না করতে পারে। ওকে এমন শিক্ষা দিতে হবে যে উল্টে হেড অফিস থেকে ওকে ট্র্যান্সফার করে অন্য কোন জায়গায় পাঠিয়ে দেবে। 

এদিকে দেখতে দেখতে আরও দুইমাস বেড়িয়ে গেছে। সুজাতা অনেকদিন বাদে আবার ফোন করল দিপককে। দিপক ফোনটা পেল ওর অফিসের ল্যান্ড লাইনে। টেলিফোন অপারেটর লাইনটা ট্র্যান্সফার করে ম্যানেজারকে দিয়েছে। ফোন তুলে দিপক অনেকদিন বাদে, তাও আবার ল্যান্ড লাইনে সুজাতার ফোন পেয়ে একটু অবাক হয়ে যায়। সুজাতা এই নিয়ে দুইবার ল্যান্ড লাইনে ফোন করল, একবার বাড়িতে আরেকবার এই অফিসে। 

দিপক তখন ওর কেবিনে একাই ছিল। ফোন তুলতেই শোনে সুজাতার গলা। সুজাতা বলে,'কি খবর মশাই ? কি আমার উপর খুব রেগে আছ না ? এতদিন তোমাকে ফোন করিনি, তোমার কাছে আমার ফোন নম্বর নেই। তাই তুমিও আমাকে ফোন করতে পারছ না। মনে মনে আমাকে খুব গালি দিয়েছ না ?’ কথাটা বলে সুজাতা খিল খিল করে হাসতে থাকে ফোনের ওপার থেকে। দিপক যে কিছুটা অভিমান করেনি তা নয়, কিন্তু সুজাতার সেই মিষ্টি হাসিতে একদম গলে গেল। হেসে জবাব দিল 'না না। রাগতে যাব কেন। তোমার উপর রাগ করে থাকা যায় বল ? তবে হ্যাঁ, তোমার অনেকদিন যাবত কোন খোঁজ পাইনি, তাই একটু চিন্তায় ছিলাম। তুমি ভাল আছ তো, শরীর টোড়ির ঠিক আছে তোমার ? আমি ভাবলাম হয় শরীর খারাপ না হয় তুমি পরীক্ষা নিয়ে ব্যস্ত।’ 

সুজাতা মিষ্টি করে জবাব দেয় 'তুমি একদম ঠিক বলেছ দিপক। আমার ফাইনাল সেমিস্টার চলছিল তাই ভীষণ ব্যাস্ত ছিলাম। তা কাল কি করছ ? কাল তো রবিবার, তোমার ছুটি। কাল দুপুরে দেখা করা যাবে ?’  

দিপক ভাবল কাল তাহলে বাড়িতে কিছু একটা বলে বেড় হতে হবে। কিন্তু সুজাতার সাথে কিছুটা সময় কাটানোর এই লোভনীয় প্রস্তাব কিছুতেই ছাড়া যায় না। এদিকে বিউটি যাতে কিছু সন্দেহ না করে তাই ওকে একটা বন্ধুর নাম করে কিছু একটা ঢপ দিতে হবে। দিপক বলল,'হ্যাঁ নিশ্চয়ই দেখা করা যাবে। কোথায় দেখা করবে বল। আমি কিন্তু কাল তোমাকে লাঞ্চ খাওয়াব বলে দিলাম, সেই শর্তে দেখা করব। তুমি কিন্তু না করতে পারবেনা।' 

সুজাতা হেসে বলে 'ঠিক আছে বাবা, তুমিই নাহয় খাওয়াবে। শোন কাল আমি একটু ব্যারাকপুরে এক বান্ধবীর কাছে যাব সকালে। সেখান থেকে কোন এক জায়গায় আমরা মিট করব। তাতে তোমারও কষ্ট করে কাল ছুটির দিন কলকাতায় আসতে হবে না। তুমি ব্যারাকপুরে চিরিয়ামোড়ের কাছে ইউবিক বলে একটা রেস্টুরেন্ট আছে সেখানে চলে আস। হোটেলটা রেস্টুরেন্ট কাম বার। যায়গাটা বেশ নিরিবিলি, ওখানেই কাল আমরা লাঞ্চ সারব। তোমার কোন অসুবিধা হবে না তো দিপক ?’  

দিপক ওই রেস্টুরেন্টে আগে একবার বন্ধুদের সাথে গেছে। ভেবে অবাক হল সুজাতা যায়গাটা চেনে কি করে ? দিপক জিজ্ঞাসা করে 'তুমি ইউবিক বারে আগে গেছ কোনোদিন, যায়গাটা চিনলে কি ভাবে ?’ 

সুজাতা হয়ত চিনত না কিন্তু স্নেহা তো চেনে। ওর বন্ধু বান্ধবীদের সাথে স্নেহা ওখানে আগে বেশ কয়েকবার গিয়েছে। ওর কয়েকজন বন্ধু ওখানে প্রায়ই ড্রিংকস করতে যেত। ওদের সাথেই স্নেহা ওর বান্ধবীদের নিয়ে গেছে ওখানে। স্নেহা বলে ওঠে 'আরে আমি ওখানে দুবার গিয়েছি খড়দার মামাতো দাদা বৌদির সাথে। ওখানকার ফুড বেশ ভাল লেগেছে আমার। আর তাছাড়া আমি যখন কাল ব্যারাকপুরে যাচ্ছিই তখন দ্যাট ইজ দ্য বেষ্ট প্লেস ফর আস টু মিট প্রাইভেটলি।' সুজাতা হাসতে হাসতে বলে দিপকের উত্তরের অপেক্ষা করতে থাকে। 

দিপক কথা দিল বেলা দেড়টা নাগাদ ও সুজাতার জন্য ওই রেস্টুরেন্টে গিয়ে অপেক্ষা করবে। সুজাতা বলে দেয় যে মাক্সিমাম পৌনে দুটোর মধ্যে ও পৌঁছে যাবে ইউবিকে। 

রাতে বাড়িতে ফিরে শুয়ে বিউটিকে কিছু বলবার আগেই বিউটি তথা স্নেহা দিপককে বলে 'এই চলো না, কাল তুমি আর আমি গিয়ে অতিন্দ্র সিনেমাতে একটা নতুন বই এসেছে ওটা দেখে আসি। শাহরুখ খানের বই,হেভি হিট হয়েছে শুনলাম। চলনা ডার্লিং। মাকে আমি সকালেই বলে ম্যানেজ করে নেব, চলো না।' 

দিপকের বুক দুর দুর করে ওঠে। কাল ওর সুজাতার সাথে ব্যারাকপুরে হোটেলে লাঞ্চ করবার কথা। আর কালই বিউটির সিনেমা দেখবার প্ল্যান করা লাগল। না না, কাল কোনমতেই সিনেমা যাওয়া চলবে না। স্নেহা দিপকের মনের অবস্থা বুঝে ভিতরে ভিতরে খুব একচোট হেসে নেয়। বেচারা, এক দিকে বৌ আরেক দিকে প্রেমিকা। কাকে ছেঁড়ে কাকে সামলাবে এখন ? খুব হয়েছে, বোঝ এবার ঠেলাটা। বাড়িতে বৌকে ফেলে খুব চুটিয়ে প্রেম করার সখ না ? এবার তুমি কি করবে দেখি। 

দিপক বিউটিকে সাপের মত জড়িয়ে ধরে গালে চুমু দিয়ে বলে 'না সুইটি, কাল আমার অফিসে একটা জরুরি কাজ আসছে। সামনেই আমাদের ব্যাঙ্কের হাফ ইয়ারলি ক্লোসিং, তাই কাল বড় সাহেব আসছেন জরুরি একটা মিটিং করতে। কাল হবে না। আমি তোমাকে পরের রবিবার নিয়ে যাব কথা দিচ্ছি। কাল আমাকে বেলা সাড়ে বারোটার মধ্যেই বেড় হতে হবে। আমি চলে আসব তাড়াতাড়ি। কিছু মনে করো না প্লিস সুইটি।' 

স্নেহা কপট অভিমান করে মুখ ঘুড়িয়ে শুয়ে থাকে। আর সারারাত দিপক আপ্রাণ চেষ্টা করে চলে নববিবাহিতা স্ত্রীর অভিমান ভাঙ্গাতে। স্নেহা ইচ্ছা করেই ছল করতে থাকে যাতে দিপক ওকে আরও আরও অনেক বেশি আদরে আদরে ভরিয়ে দেয়। আর তো মাত্র কয়েকমাস এই পৃথিবীতে। এর মধ্যেই ওকে সমস্ত অপূর্ণ ইচ্ছা পুরান করে নিতে হবে। আর সেইকারনে দিপকের মত প্রেমিক ছাড়া স্নেহা কার কাছে যাবে আর। 

দিপক দেড়টার আগেই ইউবিক রেস্টুরেন্টে পৌঁছে যায়। কালো গগলসের ফাঁক দিয়ে দেখতে থাকে কোন চেনা জানা লোক ওকে লক্ষ্য করছে কিনা। একটা খালি টেবিলের কোনায় বসে অপেক্ষা করতে থাকে ওর প্রেমিকা সুজাতার জন্য। বেলা দুটোর সময় বিউটির শরীর ছেড়ে সুজাতার রূপ ধরে ইউবিকে এসে হাজির হল স্নেহা। ও জানে দিপক আধঘণ্টা আগেই পোঁছে গেছে। কিন্তু ইচ্ছা করেই ওর টেনশন বারাবার জন্য একটু দেড়ি করে আসে। দিপক সত্যিই সুজাতার জন্য চিন্তিত হয়ে পড়েছিল তখন। এখন সালোয়ার কামিজ পড়া সুজাতাকে দেখে এক মুখ হাসি হেসে উঠে ওকে সামনের চেয়ারটা এগিয়ে দাঁড়াল দিপক। 

সুজাতাকে সালোয়ার কামিজে দারুণ লাগছে আজ। ঠিক এরকমই একটা সবুজ রঙের সালোয়ার কামিজ স্নেহাও পড়ে কলেজ যেত, দিপকের মনে আছে। দিপক বারবার সুজাতার ড্রেসের দিকে তাকাচ্ছে দেখে সুজাতা নিচু গলায় জিজ্ঞাসা করে 'কি হল। আমার ড্রেসটা তোমার ভাল লাগছে না দিপক। তোমার সবুজ রং পছন্দ না ?’ দিপক হই হই করে বলে ওঠে 'না না। দারুণ লাগছে তোমায় সুজাতা। আমার এই রঙের সালোয়ার কামিজ বেশ ভালই লাগে, খারাপ কেন লাগবে ?’ মনে মনে ভাবে তুমি আজ আমাকে স্নেহার কথা মনে করিয়ে দিলে।  

সুজাতা লাঞ্চ করতে করতে জানায় যে ওর বাড়িতে জোর সম্বন্ধ দেখছে। ফাইনাল পরীক্ষার রেসালট বেড় হলেই ওর বিয়ে লাগবে। দিপকের সাথে আর হয়ত বেশিদিন দেখা সাক্ষাৎ হবে না। দিপক মনে মনে চমকে ওঠে। এই মাত্র কয়েকমাস হল সুজাতা এসেছে ওর জীবনে উপরি পাওনা হিসাবে। আর এখনই ওর বিয়ে হয়ে গেলে তো সব শেষ। সেই এক বিউটিকে নিয়ে সারা জীবন কাটাতে হবে ওকে। হা ভগবান। কেন ওর এই সুখের সময়টাকে ভেঙ্গে গুঁড়িয়ে দিচ্ছ তুমি। সুজাতার কেন বিয়ে হবে, ওর সাথে দিপক কেন আরও বেশিদিন প্রেম চালাতে পাড়বে না ? অন্তত আরও দুই এক বছর ওদের সম্পর্ক চলতে দেওয়া যায় না ? 

লাঞ্চ করে অটো রিক্সা নিয়ে দুজন চলে যায় গান্ধী ঘাটে। সেখানে গঙ্গার পাড়ে একটা বড় গাছের নিচে নির্জনে পাশাপাশি ঘনিষ্ঠ হয়ে বসে দুজন। দিপকের মন খুব খারাপ হয়ে গেছে দেখে স্নেহারও খারাপ লাগছিল। কিন্তু ওর কোন উপায় নেই। আর মাত্র দুই মাস সময় আছে ওর। এরপর ওকে তো এই পৃথিবী থেকে চিরতরে বিদায় নিতে হবে। স্নেহাকে এমনকি বিউটির শরীরও ত্যাগ করে চলে যেতে হবে। সুতরাং ইচ্ছা করেই এই বিয়ের কথাটা পেরে দীপককে মনে মনে প্রস্তুত হবার জন্য স্নেহা এই নাটকটা করেছে আজ। কিন্তু দিপকের ওর মানে সুজাতার জন্য এই প্রেম দেখে স্নেহার খারাপ লাগছিল। ভাবল এই কয়দিন বিউটি হয়ে তোমাকে আমি পুশিয়ে দেব দিপক। 

দিপক সুজাতার হাত নিজের হাতে নিয়ে বলল 'ওফ সুজাতা। আমি তো ভাবতেই পারছি না যে তুমি কিছুদিন বাদেই অন্য কারো হয়ে যাবে। আমাদের আর দেখা সাক্ষাৎ হবে না। তুমি বাড়িতে বলে তোমার বিয়েটা আরও কয়েক বছর পিছিয়ে দিতে পারো না ? দেখোনা চেষ্টা করে। এখনও তো সময় আছে সুজাতা।' দিপকের গলা ভারি হয়ে আসে, চোখের কোনে জল দেখা যায়। মেয়েটা এতো সুন্দর দেখতে এতো ভদ্র ও মিষ্টি স্বভাবের, ওকে ভাল না বেসে দিপক থাকবে কি করে ?  

সুজাতা এবার দিপক কে বোঝাবার চেষ্টা শুরু করে। দিপকের হাত নিজের গালে রেখে বলে 'তুমি মন খারাপ কোরনা গো। তুমি তো আর একা নও, তোমার ঘরে তোমার সুন্দরী বৌ বিউটি আছে। আমাকে যে তুমি তোমার জীবনের মুল্যবান সময়ের কয়েকটা দিন দিয়েছ তাতেই আমি ধন্য। তোমার এই ভালোবাসা আমি কোনদিনই ভুলতে পারব না দিপক। কিন্তু সব ভালোবাসার কি আর একই পরিনতি হয় সব সময় দিপক ? আমাদের এই ভালোবাসা আমাদের বুকের ভিতরেই অমর হয়ে থাক।'  

দিপক আর থাকতে পাড়ে না। সুজাতার কোলে মাথা রেখে ঝরঝর করে কেঁদে ফেলে। সুজাতা দিপকের মাথাটা নিজের নরম বুকে চেপে ধরে ওকে সান্ত্বনা দিতে থাকে। ফিস ফিস করে বলে, 'কেঁদো না সোনা। আমি তোমার বুকের ভিতরে থাকব চিরকাল। তুমি আমার প্রথম প্রেম প্রথম ভালোবাসা। কিন্তু আমাদের দুর্ভাগ্য তুমি বিবাহিত আর আমি একজন বিবাহযোগ্যা কন্যা। বুঝতেই পারছ আমার বাবা মা সবাই আমার উপর কতটা ভরসা করে আমাকে খাইয়ে পড়িয়ে বড় করে তুলেছেন।' স্নেহার চোখেও জল চলে আসে ওর নিজের পূর্ব জীবনের কথা মনে করে। স্নেহা মৃত্যুর পর যেই ভালোবাসা আজ পাচ্ছে দিপকের কাছে সেটাই ওর মনের সব ইচ্ছা পূর্ণ করছে যেন।     

কয়েকদিন বাদে এক রাতে দিপকের ভাল ঘুম আসছিল না। বার বারই উঠে বাথরুম যাচ্ছে আর জল খাচ্ছে দেখে বিউটি উঠে পড়ে ও দীপককে জিজ্ঞাসা করে , 'কি হয়েছে তোমার ডি পি ? তোমাকে এমন অস্থির অস্থির দেখাচ্ছে কেন ? কি শরীর খারাপ লাগছে ? ডাক্তার ডাকব ডার্লিং ? বাবাকে কি বলব তোমার শরীর ভাল না ?’ দিপক ওকে বাঁধা দেয় আর বলে 'না না। বাবাকে ডাকবার কোন প্রয়োজন নেই। আমার ঘুম আসছে না। তুমি চিন্তা করোনা তো, ঘুমিয়ে পড়। আমি ঠিক ঘুমিয়ে পড়ব। অফিসের কথা মাথায় ঘুর ঘুর করছে তাই আর কি।'  

স্নেহা বুঝতে পাড়ে দিপকের অফিসে বড় কোন গণ্ডগোল চলছে। দিপক শোবার পড় ওর মাথায় আস্তে আস্তে হাত বুলিয়ে দিপককে ঘুম পারাবার চেষ্টা করতে থাকে। সুজাতা সেজে ওর সাথে দেখা করেছে তাও প্রায় মাস খানেক আগে। এই চিন্তা তো সুজাতার চিন্তা না। তাহলে কি এমন হল যে দিপক ভাল করে ঘুমতে পাড়ছে না পর্যন্ত ? ভাবল কাল সকালে দিপকের কাছ থেকে সব জানতে হবে। এই সময় ওর পাশে দাঁড়ানো খুব দরকার। ওকে বুদ্ধি পরামর্শ দিয়ে সাহায্য করতে হবে। 

পরদিন দিপকের ব্যাঙ্ক ছুটি ছিল, ও বাড়ির কিছু কাজ সেরে নিল সেই ফাঁকে। দুপুরে স্নেহা আজ পটলের দোরমা ও পালক চিকেন বানিয়েছে দিপককে চমকে দেবার জন্য। শ্বশুর শাশুড়ি তো চেটে পুটে খেলেন সব। দিপক খেতে খেতে রান্নার প্রশংসা করল ঠিকই কিন্তু তবু ওকে বেশ অন্য মনস্ক লাগছিল যেন। হাতের কাজ কর্ম সেরে স্নেহা ঘরে গিয়ে দেখে দিপক বিছানায় গা এলিয়ে কিছু একটা ভাবছে আর মাথা নাড়াচ্ছে। স্নেহা গিয়ে ওর পাশে শুয়ে পড়ে শান্ত গলায় জিজ্ঞাসা করে 'কি হয়েছে ডার্লিং ? অফিসে কি এমন হয়েছে যে কাল থেকে তুমি কেমন যেন করছ , সব সময় কিছু একটা ভাবছ !’  

দিপক অন্য মনস্ক অবস্থাতেই উত্তর দেয় 'এখন আমি হেড অফিসকে কি জবাব দেব সেটাই ভেবে পাচ্ছিনা।'  

স্নেহা চমকে ওঠে। তার মানে দিপক কোন বড় সমস্যায় পড়েছে আর তাই এতো গভীর ভাবে চিন্তায় ডুবে আছে। স্নেহা দিপককে আরও চেপে ধরে। বলে 'হেড অফিসে কি কেউ কিছু লাগিয়েছে তোমার ব্যাপারে ? আমাকে বল কি হয়েছে। একটু খুলে বল প্লিস। আমার ভীষণ ভয় করছে তোমাকে দেখে।'  

দিপক মুখ ঘুড়িয়ে স্নেহার গালে একটা চুমু দিয়ে বলে,'তুমি কিছু চিন্তা করোনা সুইটি। আসলে আমার কলিগ বিশ্বাস বাবু আমার উপরওয়ালাকে আমার বিরুদ্ধে একটা ফলস রিপোর্ট পাঠিয়েছে। সেটা নিয়েই চিন্তা করছি। আমি শিওর এই ব্যাপারে সরমা ওকে হেল্প করেছে, আর তাই উনি এই সিক্রেট ফাইলের ব্যাপারে জানতে পেরে উল্টো পাল্টা গল্প বানিয়েছেন আমাকে ফাঁসাবার জন্য।' 

স্নেহা সরমার ব্যাপারে জিজ্ঞাসা করে জানতে পাড়ে যে সেই মেয়েটা নাকি আগে দিপকের পি এ ছিল এবং ওকে গোপনে বিশ্বাস বাবুর সাথে হাত মেলাতে দেখে দিপক ওকে সরিয়ে লিপি নামের আরেকটা মেয়েকে ওর পি এ হিসাবে লাগিয়ে দিয়েছে। স্নেহা বুঝতে পারে বিশ্বাস বাবুকে যে ভাবেই হোক নিরস্ত্র করতে হবে এবং উল্টে ওকে ফাঁসাতে হবে নাহলে দিপকের সমস্যা হয়ে যাবে। 

পরদিন দুপুরে লাঞ্চের আগে বিউটির শরীর ছেড়ে স্নেহা গিয়ে প্রবেশ করে সরমার শরীরে। সরমা কিছুই টের পায়না যে ওর উপর কোন প্রেতাত্মা ভর করেছে। স্নেহা সরমার লাঞ্চ বক্স খুলে দেখে দুই বাটি গাজরের হালুয়া ও দুটো রুটি রাখা আছে। স্নেহা লাঞ্চ বক্স নিয়ে উঠে যায় ও বিশ্বাস বাবুর টেবিলে গিয়ে দাঁড়ায়। মিষ্টি হাসি হেসে বিশ্বাস বাবুকে বলে 'স্যর, আপনার জন্য গাজরের হালুয়া বানিয়ে এনেছিলাম। এই বাটি খানা রাখুন স্যর। লাঞ্চের সময় খেয়ে নেবেন আর কেমন হয়েছে বলবেন স্যর।' কথাটা বলে স্নেহা আর দাঁড়ায় না। ওদের কমন রুমের দিকে এগিয়ে যায় ও বাকি লাঞ্চটা খেয়ে নেয়। এদিকে বিশ্বাস বাবু একটু অবাক হয়ে যান। ওর জানা ছিল সরমা ভীষণ একাচোরা স্বভাবের মেয়ে। সে নিজে থেকে এসে ওকে খাবার শেয়ার করছে আজ, ব্যাপারটা কেমন একটু অস্বাভাবিক মনে হচ্ছে যেন। বিশ্বাস বাবু কল্পনাও করতে পাড়লেন না যে সরমা রূপী স্নেহা এবার ওর থেকে অনেক কথা বেড় করবার জন্য তার কাজ শুরু করে দিয়েছে। বিশ্বাস বাবু কিপটে মানুষ। ভাবলেন ভালই হল, আজ বাইরে থেকে শুধু দুটো রুটি আনালেই হবে। 

স্নেহা লাঞ্চ সেরে ফিরে এসে আবার বিশ্বাস বাবুর সামনে দাঁড়ায় ও জিজ্ঞাসা করে 'স্যর, খেয়েছেন হালুয়াটা ?’ 

বিশ্বাস বাবু হেসে ঘাড় নাড়িয়ে জবাব দেয় 'হ্যাঁ, দারুণ হয়েছে সরমা। আচ্ছা সেদিন যে বললে দিপক ডক্টর সেনের নার্সিং হোমের জন্য পঞ্চাশ লাখ টাকা লোণ স্যাঙ্কসন করেছিল, সেই ফাইলটা এখন কার কাছে আছে একটু খোঁজ নিয়ে জানাও তো। ওটা আমার টেবিলে আসেনি। মনে হয় ঘোষবাবুকে ফাইনাল চেক করতে দিয়েছে দিপক। তুমি কথায় কথায় লিপির কাছ থেকে কথাটা বেড় করে আমাকে জানাও দেখি।' 

সরমা রূপী স্নেহা তির্যক দৃষ্টিতে তাকিয়ে আদুরে গলায় বলে 'স্যর, আমার ব্যাপারটা একটু দেখবেন তো আপনি ? আমি কিন্তু আপনি যেভাবে বলছেন সেইভাবেই চলছি। আমি যেন আমার প্রাপ্যটা পাই স্যার।' স্নেহা ইচ্ছা করেই কথাটা বলে তাকিয়ে থাকে বিশ্বাস বাবুর দিকে। বিশ্বাস বাবু এদিক ওদিক তাকিয়ে বলে 'আরে অতো ভাবছ কেন সরমা। আমি বি এম হয়েই তোমাকে আমার পি এ বানাব আর মাসে অন্তঃত দু হাজার টাকা ইঙ্ক্রিমেন্ট করে দেব তোমার। ওই দিপকের হাতে থাকলে তোমার জীবনেও উন্নতি হতো না। আমি আছি, চিন্তা করোনা।' স্নেহা মুচকি হেসে নিজের জায়গায় চলে যায় ও মনে মনে ভাবে হওয়াচ্ছি তোমার বি এম হওয়া। এদিকে ডক্টর সেনের ফাইলে কি এমন আছে যেটা জানার জন্য বিশ্বাস বাবু ওকে সেটা খুঁজে দিতে বলল সেটা স্নেহার মাথায় এলো না। সরমার শরীর ছেড়ে স্নেহা গিয়ে প্রবেশ করে লিপির দেহে। লিপি তখন দিপকের টেবিলের সামনে বসে একটা নোট লিখছিল। দিপক ওর ল্যাপটপে একটা রিপোর্ট দেখছিল। হটাত লিপি দিপককে জিজ্ঞাসা করে 'স্যর, ওই সেদিন কি আমাকে ডক্টর সেনের ফাইলটা কোথাও রাখতে দিয়েছিলেন নাকি আপনার কাছেই আছে ?’   

দিপক অন্যমনস্ক ভাবে বলে 'তোমাকেই দিয়েছি মনে কর। তুমি বোধ হয় তোমার ড্রয়ারে রেখে ভুলে গেছ। ওটা কিন্তু ঘোষ বাবুকে দেবে, অন্য কাউকে দেবেনা।' লিপি ঘাড় নেড়ে বলে 'ওকে স্যর। আসলে আমি ভাবলাম ওটা আপনার কাছেই আছে। ঠিক আছে স্যর আমি চেক করে বেড় করে ঘোষদাকে দিয়ে দেব।' স্নেহা দিপকের এতো কাছে বসে ওর অফিসের কাজ দেখছে অথচ দিপক কিছুই বুঝতে পাড়ছে না দেখে বেশ মজা পাচ্ছিল আর ভাবছিল যমরাজ ওকে ভালই বর দিয়েছেন। যখন যা খুশী সেজে ঘুরে বেড়াও। কিন্তু তারপরেই আবার স্নেহার মন খারাপ হয়ে যায়। আর তো মাত্র এক মাস, তারপরেই ওর সময় শেষ ও সব নাটক শেষ।  

লিপি নিজের টেবিলে এসে আগেই ড্রয়ার খুলে চেক করে ডক্টর সেনের ফাইল। লক্ষ্য করে বিশ্বাস বাবু দুর থেকে ওর দিকে তাকিয়ে আছেন। সরমা ক্যাশের কাউন্টারে বসে একমনে কাজ করে চলেছে। স্নেহা ফাইলটা খুলে চেক করে দেখে ওখানে ডাক্তারের নার্সিং হোমের প্রজেক্টে দিপক পঞ্চাশ লাখ টাকা লোণ স্যাঙ্কসন করেছে মাত্র আট শতাংশ সুদে। স্নেহা বুঝতে পারে এই একটা খবরই বিশ্বাস বাবুর দরকার। উনি নিশ্চয়ই এটা নিয়ে জল ঘোলা করার তালে আছেন। লিপি ফিরে গেল দিপকের ঘরে। দিপক মুখ তুলে তাকাতেই বলল 'স্যর, আমি কি এখনই এই ফাইলটা ঘোষদাকে দিয়ে দেব নাকি আপনি দেবেন। ফাইল পেয়ে গেছি। আমার ড্রয়ারেই ছিল।' 

দিপক একবার কাঁচের ওপারে দুরে বিশ্বাস বাবুর দিকে তাকিয়ে বলল , 'না, তুমি এক কাজ কর ফাইলটা এখানে রেখে ফোন করে ঘোষকে আমার চেম্বারে পাঠাও। আমিই ওকে দিয়ে দেব আর বলে দেব কি করতে হবে।' স্নেহা ফাইলটা রেখে ঘাড় নেড়ে সন্মতি জানিয়ে চলে যায় ও ঘোষবাবুকে দিপকের কেবিনে যেতে বলে দেয়। স্নেহা আর অপেক্ষা না করে লিপির শরীর ছেড়ে ফিরে যায় বিউটির শরীরে। ভাবে কাল আবার আসতে হবে ওকে। 

পরদিন সরমা টিফিনে এনেছিল চাউমেন। স্নেহা সরমা সেজে টিফিনের আগে বিশ্বাস বাবুর টেবিলে গিয়ে দাঁড়ায় এবং একটা বাটি ওঁর দিকে এগিয়ে বলে,'স্যর, আজ চাউমেন এনেছি। খেয়ে বলবেন কেমন হয়েছে।' বিশ্বাস বাবু খুশী হন এবং ইশারায় ডক্টর সেনের ফাইলের ব্যাপারটার কোন খোঁজ পাওয়া গেল কিনা জানতে চান। স্নেহা মনে মনে ভাবে দাঁড়ান, আগে আপনার কাছ থেকে আরও কথা বেড় করি তারপর তো ওসব হবে। একদিকে সরমা সেজে বিশ্বাস বাবুর কাছ থেকে খবর বেড় করতে থাকে আরেকদিকে লিপি সেজে স্নেহা দিপকের সাথে সাথে সময় কাটায় এবং ওর গোপন একশন গুলি জানতে পেরে যায়। 

অবশেষে একদিন স্নেহার দিন ঘনিয়ে আসে। যেদিন স্নেহা মারা যাবার পরদিন রাতে আবার যমপুরী থেকে ফিরে এসেছিল, তার ঠিক একবছর পূর্ণ হবে এই বুধবার রাতে। মঙ্গলবার রাতে স্নেহা সুজাতা সেজে দাঁড়িয়ে থাকে খড়দা স্টেশনের রহড়ার দিকের রিক্সা স্ট্যান্ডে। অনেকদিন পর সুজাতাকে দেখে চমকে ওঠে দিপক, কাছে এগিয়ে যায় ও ঠিক পাশ থেকে ডাকে,'হ্যালো সুজাতা। তুমি আমাকে আর ফোন করলে নাতো ! আমি রোজ তোমার একটা ফোনের অপেক্ষায় থাকি। তুমি কি আমাকে এভএড করছ আজকাল নাকি বিয়ে ঠিক হয়ে গেছে ?’ সুজাতা কোন জবাব না দিয়ে অন্য দিকে মুখ ঘুড়িয়ে চুপ করে দাঁড়িয়ে থাকে। দিপক অধৈর্য হয়ে ওঠে। সামনে একটা রিক্সা দাঁড়াতেই দিপক সুজাতার হাত ধরে বলে,'চলো উঠে পড়ো। মামা বাড়ি যাবে তো ? চলো আজ আমি তোমাকে ছেড়ে দিয়ে আসব। নাও উঠে পড়ো।' 

সুজাতা কিছু না বলে রিক্সায় উঠে পড়ে। দিপকও রিক্সায় উঠে পিছন দিয়ে সুজাতাকে পাচিয়ে ধরবার চেষ্টা করে। সুজাতা এক ঝটকা মেরে দিপকের হাত ছাড়িয়ে চাপা কিন্তু কঠিন স্বরে বলে ওঠে 'আপনার বাড়িতে স্ত্রী আছে তথাপি কেন আপনি এভাবে নিজের চরিত্রটা নষ্ট করছেন বলুন তো ? আপনি কি ভেবেছেন আমি বাজারের মেয়ে যে আপনি যখন যা চাইবেন তাই মেনে নিতে হবে। আমি কিন্তু একজন ভদ্র ঘরের মেয়ে দিপক বাবু।' দিপক চমকে ওঠে। এ কোন সুজাতা ? যার সাথে এতদিন ও মেলামেশা করেছে সুন্দর সময় কাটিয়েছে এ কি সেই মেয়ে না অন্য কেউ ? দিপক ফিস ফিস করে বলে, 'কি হচ্ছেটা কি সুজাতা, এরকম করছ কেন ?’  

সুজাতা রাগত ভাবে বলে ওঠে 'শুনুন, আমার বিয়ে ঠিক হয়ে গেছে। এখানে আমার আত্মিয়রা থাকে। কেউ যদি আমাকে ও আপনাকে এভাবে দেখে ফেলে তাহলে আমাকে যা তা ভাববে। প্লিস, আমাকে ভুলে জান আপনি। আমি নেমে যাচ্ছি, আপনি এই রিক্সা নিয়ে বাড়ি চলে যান। আপনার স্ত্রী আপনার জন্য অপেক্ষা করছে ঘরে। আর কোনদিন আমার সাথে কথা বলার চেষ্টাও করবেন না।' বলেই সুজাতা রিক্সায়ালাকে বলে 'ভাই থামাও তো একটু। আমি এখানে নামবো।' দিপক সুজাতার হাত চেপে ধরে বলে 'না না , তোমাকে নামতে হবে না, আমিই নেমে যাচ্ছি সুজাতা। তুমি আমার সাথে আজ এভাবে ব্যবাহার করবে আমি ভাবতেও পারিনি।' 

দিপক রিক্সা থামতেই নেমে হনহন করে সামনের দিকে হাঁটা লাগায়। অপমানে ওর চোখমুখ লাল হয়ে গেছে তখন। সুজাতা ওকে এইভাবে রিক্সায়ালার সামনে অপদস্ত করবে দিপক ভাবতেই পারেনি। এই রিক্সায় প্রায়ই ও যাতায়াত করে। এরপর ওর সাথে চোখ মেলাতেও পারবেনা দিপক। হাঁটতে হাঁটতেই দেখে পাশ দিয়ে রিক্সাটা বেড়িয়ে গেল সামনের দিকে আর তাতে বসে সুজাতা একবারও ওর দিকে ফিরে তাকাল না পর্যন্ত। দিপকের বাড়ি কাছেই , এই একটু দুরেই। দিপক মুখ নিচুকরে ভাবতে ভাবতে বাড়ি পৌঁছে যায় ও ভাবে যথেষ্ট হয়েছে আজ। আর কোনদিন সুজাতাকে দেখলেও ও তার মুখের দিকেও তাকাবে না। 

স্নেহার মন খুব খারাপ। আজই শেষ রাত ওর এই সুন্দর পৃথিবীতে। দীপককে আদরে আদরে ভরিয়ে তুলল স্নেহা। দিপক ঘরে ফেরা পড় থেকে বেশ চুপচাপ ছিল। সুজাতার অপমানটা ভুলতে পারছিল না। কিন্তু স্নেহা আজ সেই কারনেই আরও বেশি করে দীপককে আদর করে ওর তন মন খুশ করে দিল। ও যেন বিউটিকেই শুধু ভালোবাসে। তবে স্নেহা ঠিক করে যাবার আগে একটা চিঠি লিখে দিপককে পুরো সত্যটা জানিয়ে দিয়ে যাবে।  

দিপক পরদিন অফিসে গিয়ে শুনল লিপি আসে নি। রিসেপশনে খবর দিয়েছে ও আজ ছুটি নেবে, মার শরীর ভাল না। দিপক আজ হাফ ডে নিয়ে বাড়িতে ফিরবে বিউটিকে বলে এসেছে। ওর বাবার জন্মদিন আজ ,দিপক কেক নিয়ে বাড়ি ফিরবে সন্ধ্যার আগেই বাবাকে সারপ্রাইজ দেবার জন্য। বিউটিরই প্ল্যান এসব। দিপক একাই গতকালের পেন্ডিং ফাইলগুলি খুলে চেক করতে থাকে। বেলা বারোটা নাগাদ লিপি এসে ঢোকে কেবিনে। দিপক একটু অবাক হয়ে জিজ্ঞাসা করে, ‘কি ব্যাপার লিপি ! তোমার মা কেমন আছেন এখন ? শুনলাম নাকি শরীর খারাপ হয়েছে। তা তুমি অফিসে এলে কেন ? আজ ছুটিতেই থাকতে।'  

লিপি রূপী স্নেহা হেসে ওর সামনের চেয়ারে বসে বলে 'স্যর, আপনার সাথে কিছু জরুরি কাজের কথা আছে তাই ঘরে বসে থাকতে পাড়লাম না। চলে এলাম। আজ বিশ্বাস বাবু আসেন নি। তাই ভাবলাম আজই আপনাকে বলে যাই কথা গুলি। কালকের জন্য আর ফেলে রাখতে চাই না।' 

দিপক অবাক হয়ে জজ্ঞাসা করে 'কি এমন জরুরি কথা লিপি যে তোমাকে মার শরীর খারাপের মধ্যেও আজ অফিসে আসতে হল আমাকে সেসব বলার জন্য ! বল শুনি কি কথা তোমার ? ' 

লিপি দরজার দিকে তাকিয়ে নিচু গলায় শুরু করে 'স্যর। বিশ্বাস বাবু আপনাকে বিপদে ফেলবার জন্য প্ল্যান ছকে ফেলেছেন। উনি সাতজন বিলডারের কাছ থেকে মোটা টাকা ঘুস নিয়েছেন তাদের কম সুদে ব্যাঙ্ক থেকে লোণ পাইয়ে দেবে বলে। তদের মধ্যে শুধু একজনকে আপনি লোণ দিয়েছেন কারন      লোকটা একটা সৎ উদ্দেশ্যে সৎ ভাবে তার প্রোজেক্ট আপনার টেবিলে জমা দিয়েছেন। বাকিরা সবাই ঝুটমুট কাগজ বানিয়ে দিয়েছে বিশ্বাস বাবুকে। এই নিন, এই কাগজে তাদের সবার নাম লেখা আছে। এই লোকগুলির জালি কাগজ বিশ্বাস বাবুর টেবিল থেকে আপনার কাছে এলেই আপনি পাশ করে দেবেন আর উনি উপর মহলে সেই ব্যাপারে আপানার নামে কেচ্ছা রটিয়ে আপনাকে সরাবার মতলব করছেন।' 

দিপক কাগজটা লিপির হাত থেকে নিয়ে দেখে বলে 'কিন্তু তুমি এতসব জানলে কোথা থেকে লিপি ? আমি তো ভাবতাম সরমা বিশ্বাস বাবুর সাথে কাজ করছে আমাকে বিপদে ফেলার জন্য। বিশ্বাস বাবু যে এই লোকগুলির কাছ থেকে টাকা খেয়েছে তুমি কি শিওর লিপি ? কোন প্রমান হাতে এসেছে তোমার ? আর এই ছ’জন লোক যে লোণের পেপার দিয়েছে সেগুলি আমার কাছে কবে আসবে বলে ভাবছ তুমি ?' 

লিপি হেসে বলে 'স্যর, আপনি যেই একজনের লোণ ইতিমধ্যে পাশ করে দিয়েছেন তার সাথে গোপনে কথা বললেই আপনি বাকিটা জানতে পেরে যাবেন। এই সাত জন কে কত টাকা দিয়েছে ওই ডক্টর সেন সব জানেন। উনি নিজেও তো বিশ্বাস বাবুকে টাকা খাইয়েছেন না। কিন্তু আপনি সহজ মনে ওঁর লোণ এপ্রুভ করে দিয়েছেন আর বিশ্বাস বাবু আপনি কত সুদে সেটা ছাড়লেন তাই জানবার জন্য ওত পেতে বসে আছেন। বাকি লোকগুলির ফাইল আপনার কাছে কালই আসবে দেখে নেবেন।'  

দিপক অবাক হয়ে যায়। ওর পিছনে বিশ্বাস বাবু কিভাবে ছড়ি ঘোরাচ্ছে সেটাই ও ধরতে পারছিল না। এবার লিপি যখন সব বলে ফেলল তখন দিপক ওনার সমস্ত পরিকল্পনা ভেস্তে দেবে। উল্টে বিশ্বাস বাবুকে বিপদে ফেলতে হবে এবার। দিপক এই কথা ভাবতেই লিপি মুচকি হেসে বলে ওঠে 'আপনি কি ভাবছেন আমি জানি স্যর। শুনুন তাহলে, বিশ্বাস বাবুর স্ত্রী নমিতা বিশ্বাসের নামে স্টেট ব্যাঙ্ক অফ ইন্ডিয়ার বৌ বাজার ব্রাঞ্চে একটা বেনামি একাউন্ট আছে। ওনার যত দু নম্বরি টাকা সব ওই একাউন্টে জমা হয়। এই সাতজনের টাকাও ওই ব্যাঙ্কেই জমা পড়েছে। এই নিন ওই বেনামি একাউন্টের ডিটেলস।' বলে লিপি ওর ব্যাগ থেকে আরেকটা কাগজ বেড় করে দেয়। দিপকের চোখ ছানা বড়া হয়ে গেছে তখন। পুতুলের মত হাঁ করে হাত বাড়িয়ে নেয় কাগজটা।  

সমস্ত খবরাখবর দিয়ে লিপি কিন্তু আর বসল না। মাকে একা বাড়িতে ছেড়ে এসেছে বলে সঙ্গে সঙ্গে বেড়িয়ে গেল লিপি। দিপক ওকে লাঞ্চ করে যেতে বলে কিন্তু লিপি আর দাঁড়ায় না। বলে ও বাড়িতে গিয়ে কিছু খেয়ে নেব খন। এখন ওকে বাড়ি ফিরতেই হবে। বেলা তখন প্রায় দেড়টা। দিপকও রেডি হয়ে বাড়ির জন্য বেড়িয়ে পড়ে। 

ট্রেনে সারা রাস্তা দিপক লিপির কথাগুলি ভাবতে থাকে। ওর কিছুতেই মাথায় আসছে না লিপি কি করে বিশ্বাস বাবুর স্ত্রীর ব্যাঙ্ক একাউন্টের সমস্ত ডিটেলস জোগাড় করল। কিন্তু এইসব তথ্য হেড অফিসে জানালে বিশ্বাস বাবুর চাকরিটাই তো চলে যাবে। লিপি এতোসব জানলো কি ভাবে ? দিপক কল্পনাও করতে পারছিল না যে স্নেহা একই সাথে লিপি, সরমা ও বিশ্বাস বাবুর স্ত্রী সেজে যখন যে রকম দরকার সেই রকম রূপ ধরে তাদের সমস্ত গোপন খবর জোগাড় করেছে শুধু ওকে বিপদের হাত থেকে বাঁচাবার এবং বিশ্বাস বাবুকে শিক্ষা দেবার জন্য। 

দিপক বাড়ি ফিরে এলো পড় স্নেহা যতক্ষণ সময় বাকি আছে ততক্ষন দিপকের গা ঘেঁসে রইল। আজই ওর দুনিয়ায় শেষ দিন। আর কয়েক ঘণ্টা বাদেই রাত আটটা পনেরতে ওর আত্মা মুক্তি পাবে। যমদুত এসে দাঁড়াবে ওর সামনে যাকে শুধু স্নেহাই দেখতে পাবে। পৃথিবীর সমস্ত মায়া মমতা ছেড়ে স্নেহাকে চলে যেতে হবে আজ। তবে স্নেহার একটাই স্বান্তনা যে এই একবছর স্নেহা কারো কোন ক্ষতি করেনি। উল্টে বিউটির সংসার বাঁচিয়েছে, দিপকের চাকরীর ক্ষেত্রে ওর সমস্ত বিপদ থেকে ওকে রক্ষা করেছে এবং দিপকের বাবা মাকে সেবা যত্ন করে খুশী রেখেছে। এমনকি সুজাতা সেজে দিপকের সাথে প্রেম বা বিউটি সেজে ওর সাথে সহধর্মীর মত সংসার করে স্নেহা ওর মনের সমস্ত অপূর্ণ ইচ্ছাও পুরন করে নিয়েছে। যমরাজ নিশ্চয়ই ওর প্রশংসা করে স্বর্গে পাঠাবেন। 

ঠিক রাত আটটা পনেরতে স্নেহার আত্মা বিউটির শরীর ছেড়ে চলে গেল। বিউটি তখন সামনের ঘরে বসে টি ভি দেখছিল।হটাত একটা ঝটকা লাগল শুধু, এক মুহূর্ত অন্ধকার হয়ে আবার সব যেরকম ছিল সেরকমই ঠিক হয়ে গেল। কিন্তু রাতে বাছানায় দিপকের আগেই বিউটি ক্লান্ত হয়ে ঘুমিয়ে পড়ল আর দিপক অন্ধকারে লাইটার খুঁজবার মত বিউটির শরীর হাতরে ওকে জাগাবার ব্যর্থ চেষ্টা করে যেতে থাকে। হটাত বিউটির কামোন্মাদনা কি ভাবে এতো ম্রিয়মাণ হয়ে গেল সেটাই ওর মাথায় আসছিল না। 

পরদিন অফিসে গিয়ে লিপির জন্য অপেক্ষা করতে থাকে দিপক। মেয়েটা তখনও আসেনি। দিপক ভাবতে থাকে লিপির মার শরীর আরও খারাপ হয়নি তো। ওর কাছ থেকে বেশ কয়েকটা খবর জানবার আছে দিপকের। বেলা সাড়ে দশটায় এল লিপি। দিপকের ঘরে এসে উঁকি মেরে, ‘গুড মর্নিং স্যর ’ বলতেই দিপক ওকে ঘরে ঢুকতে ইশারা করে ও দরজা ভেজিয়ে দিতে বলে। লিপি ঘরে ঢুকে বলে,‘সরি স্যার, একটু দেড়ি হয়ে গেল।'  

দিপক মাথা নেড়ে বলে 'না না , ঠিক আছে। তুমি কাল তোমার মার এই অবস্থায় ওঁকে ছেড়ে এসে আমাকে যেসব খবর দিয়ে গেলে তাতে আমিই বরং তোমার কাছে গ্রেটফুল লিপি। আজই আমি এর হেস্তনেস্ত করব...।' লিপি দিপককে হাত তুলে থামিয়ে বলে ওঠে, 'দাঁড়ান দাঁড়ান। কি বললেন স্যর ? কাল আমি আবার অফিসে এলাম কোথায় ? আমি তো সারাদিন মাকে নিয়েই ব্যাস্ত ছিলাম কাল। বাড়ি থেকে বেড়ই হইনি।' 

দিপকের মাথায় যেন বাজ পড়ল। বলে কি মেয়েটা। কাল এতো কথা বলে ওকে এতো খবর দিয়ে গেল আর আজ বলছে কাল ও অফিসেই আসে নি ! দিপক বলে 'আর ইউ শিওর, তুমি কাল অফিসে আসনি ?’ লিপি হেসে জবাব দেয় 'আই এম শিওর স্যর। মিথ্যা বলব কেন আপনাকে ? আপনি বোধ হয় পরশুর কথা বলছেন স্যার। পরশু আমি শেষ এসেছি অফিসে, আপনি এটেনড্যান্স চেক করে দেখুন ঠিক বলছি কিনা।' 

দিপক ভিতরে ভিতরে চমকে ওঠে আর মুখে মানেজ করে নেবার ভঙ্গিতে বলে, ‘ওকে ওকে, মে বি আই এম রং। ঠিক আছে তুমি এখন যাও আমি পড়ে ডেকে নেব।' লিপি ঘাড় নেড়ে বেড়িয়ে যায়। দিপক তাড়াতাড়ি ওর ডেস্ক খুলে ফেলে। কাল লিপি যেই কাগজ গুলি ওকে দিয়ে গেছে সবই ওর ডেস্কে রাখা আছে। সেটা তো আর ভুল হবার নয়। দিপক অবাক হয়ে যায় যখন দেখে কাল লিপির ওকে দিয়ে যাওয়া সবকটা কাগজই ঠিক সেই জায়গায় রাখা আছে যেখানে ও কাল বেড় হবার আগে রেখে দিয়ে গেছিল। লিপি যদি কাল নাই আসে অফিসে তাহলে এই কাগজগুলি এখানে এলো কি করে ? দিপক তাড়াতাড়ি সমস্ত কাগজ টেবিলের উপর রেখে দেখে লিপি যেই লোকগুলির নাম লিখে দিয়েছিল সেই নামগুলি এবং বিশ্বাসের স্ত্রীর ব্যাঙ্কের ডিটেল সবই এক আছে। তবে লিপি কেন বলছে যে ও কাল অফিসে আসেই নি ? দিপক গভীর চিন্তায় পড়ে যায়। 

অফিস থেকে দিপক এক ঘণ্টা আগেই বেড়িয়ে যায় আজ। ওকে এক্ষুনি মানিকতলায় যেতে হবে। দিপক একটা ট্যাক্সি ডেকে রওনা দেয় মানিকতলার উদ্দেশ্যে। আমহারর্স্ট স্ট্রিটের মোড়ে ট্যাক্সিটা ছেড়ে দেয় দিপক। হেঁটে হেঁটে সামনের দিকে এগিয়ে যায় ও বা দিকের প্রথম গলিটাতে ঢুকে পড়ে। তখন বিকাল সাড়ে পাঁচটা বাজে মাত্র। দিনের আলোয় তখনও চারিদিক পরিষ্কার দেখা যাচ্ছে। দিপক একটু এগিয়ে গিয়ে একটা চায়ের দোকানের সামনে দাঁড়িয়ে পড়ে। একটা মাটির ভাঁড়ে চায়ের অর্ডার দিয়ে এক পাশে দাঁড়িয়ে থাকে। 

ভিড়টা একটু পাতলা হলেই দিপক দোকানের লোকটাকে জিজ্ঞাসা করে 'আচ্ছা দাদা, এই গলিতে সৌমেন দাস বলে কাউকে চেনেন , তার বাড়িটা কোথায় বলতে পাড়েন ?’ 

দোকানের মালিক লোকটার বয়স প্রায় চল্লিশ হবে। চা বানাতে বানাতে একটু চিন্তা করে জবাব দেয় 'আপনি কি কলকাতা হাইকোর্টের উকিল সৌমেন বাবুর কথা বলছেন ? কিন্তু ওনার সাথে তো আর দেখা হবে না।' 

দিপক অবাক হয়ে বলে 'হ্যাঁ হ্যাঁ, আমি ওনার কথাই বলছি। আচ্ছা ওনার সাথে দেখা নাহলেও ওনার বাড়িতে ওঁর ছেলে মেয়েরা তো আছে , তাদের সাথে দেখা করা যাবে তো ? একটু দরকার ছিল আর কি তাই।' 

লোকটা একজনের হাতে চায়ের গ্লাস তুলে একটু অবাক হয়ে বলে, 'ও মা, ওনারা এখানে থাকেনই না তো আপনার সাথে দেখা হবে কোত্থেকে ? ওরা এই পাড়া ছেড়ে চলে গেছে সেই দুই বছর আগেই।' 

দিপক আরও বেশি অবাক হয়। এই তো কয়েক মাস আগেই সুজাতা ওকে শিয়ালদায় ছেড়ে দিয়ে ট্যাক্সি নিয়ে মানিকতলার দিকে চলে গেল। কিন্তু লোকটা বলছে কেন যে দুই বছর আগেই ওরা এই পাড়া ছেড়ে চলে গেছে ? দিপক আবার জিজ্ঞাসা করে 'ওরা এই পাড়া ছেড়ে চলে গেছে মানে ? একটু খুলে বলবেন দাদা।' 

এবার চায়ের দোকেনের লোকটা দিপকের দিকে তাকিয়ে বলে 'আরে ওই যেবার ওর মেয়ে সুজাতা ডেঙ্গুতে ভুগে মারা গেল সেবারই তো কয়েকমাস বাদেই সৌমেন বাবু এই বাড়ি ছেড়ে চলে যান। তবে কোথায় গেছেন ওরা সেটা কিন্তু আমি জানিনা। শুধু এইটুকুই জানি তাই বললাম।' লোকটা আবার নতুন করে চা বানাতে লেগে গেল আর দিপক পাথরের মত চায়ের কাপ হাতে দাঁড়িয়ে রইল। কি শুনছে ও এসব, সুজাতা মারা গেছে ,মানে ? তাহলে এই এতদিন ওর সাথে যে সুজাতা দেখা করতে আসতো সেটা কি করে সম্ভব ? দিপক আবার জিজ্ঞাসা করে,'আপনি ঠিক বলছেন দাদা, সুজাতা দাস মারা গেছিলেন ডেঙ্গুতে ?’  

লোকটা একটু বিরক্ত হয়েই বলে ওঠে 'আরে হ্যাঁ ভাই। বললাম তো। সেবার কলকাতায় খুব ডেঙ্গু জ্বরের প্রকোপ হয়েছিল আর মেয়েটা তাতেই মারা যায়। আমাদের সামনে দিয়েই তো ওর ডেড বডি নিয়ে যায়। কি সুন্দর দেখতে ছিল মায়েটা জানেন ? কিন্তু ওই ডেঙ্গুতেই ওকে শেষ করে দিল। হাসপাতাল থেকে ওর বডি ওই যে লাল দোতলা বাড়িটা দেখছেন সেখানে নিয়ে এসেছিল। সমস্ত পাড়া ভেঙ্গে পড়েছিল ওর মরদেহ দেখতে। আর তার কিছু দিন বাদেই তো সৌমেন বাবু এই পাড়া ছেড়ে অন্যত্র চলে গেলেন।' 

দিপক স্তম্ভিত হয়ে ভাবতে থাকে আজ ওর সাথে এসব কি হচ্ছে ? প্রথমে লিপি ওকে চমকে দিয়ে বলল যে ও কাল অফিসেই আসেনি। অথচ কাল লিপি নিজে এসে ওকে কত গুরুত্বপূর্ণ খবর ও ওই কাগজগুলি দিয়ে গেল। যাই হোক সুজাতাকে সেদিনের ব্যবহারের জন্য আরেকবার জিজ্ঞাসা করবে ভেবে আজ ওদের বাড়িতে এসে কথা বলবার জন্য এলো এখানে। কিন্তু এখানে এসে ও কি শুনছে এসব ? সুজাতা দুই বছর আগেই মারা গেছে মানে ? তাহলে ওর সাথে এই এতবার সুজাতার দেখা হল কোত্থেকে ? 

দিপক আর কথা বাড়ায় না। সেই লাল রঙের সুজাতাদের বাড়িটার দিকে একবার করুন দৃষ্টিতে তাকিয়ে মনে মনে বলে সুজাতা, তুমি যেখানেই থাক সুখে থাকো। জানিনা কেন তুমি আমার সাথে এই খেলাটা খেলেছ , কি তার উদ্দেশ্য ছিল? তবে আমি কিন্তু সত্যিই তোমার প্রেমে পড়ে গিয়েছিলাম। যাই হোক, তোমার কথা আমি রাখব। আর কখনো নিজের স্ত্রী ছাড়া আর অন্য কোন মেয়ের সাথে প্রেম করতে যাবনা, কথা দিলাম। 

খড়দা স্টেশনে আজ আবার সেই রিক্সায়ালাই ওকে নিয়ে ওর বাড়ির দিকে রওনা দেয়। কি খেয়াল হয় দিপক রিক্সায়ালাকে জিজ্ঞাসা করে 'আচ্ছা ভাই, সেই যেদিন লাস্ট আমি তোমার গাড়ি থেকে নেমে গেলাম, সেদিন আরেকজন মহিলা যে ছিল তোমার রিক্সায়, দক্ষিণ পল্লীতে কোন বাড়িতে ওকে তুমি নামিয়েছিলে মনে আছে তোমার ?’ রিক্সায়ালা একবার পিছনে দিকে তাকিয়ে দিপককে অবাক করে দিয়ে উত্তর দেয় 'আরে দাদা, আপনি তো নেমে গেলেন। তার একটু বাদেই আমি দেখি আমার রিক্সায় কোন যাত্রীই নেই। গাড়ি খালি। ওই মহিলা যে কিভাবে উধাও হয়ে গেলেন আজও আমি ভেবে পাইনি। মাঝখান থেকে আমার ভাড়াটা মার গেল।  দিপক হতভম্ব হয়ে শুধু বলল, 'ঠিক আছে , আজ তুমি আমার কাছ থেকে ডবল ভাড়া নিয়ে নিও।' 

রাতে ক্লান্ত বিধ্বস্ত দিপক বাড়িতে ফিরে এলো পড় ওর জন্য আরেকটা চরম বিস্ময় অপেক্ষা করে ছিল। বিউটি রাতে শোবার আগে দিপককে একটা বন্ধ খাম হাতে তুলে দিয়ে শুয়ে পড়ে আর বলে 'শোন, এই খামটা তোমার টেবিলের ড্রয়ারে ছিল। আমি খুলিনি, কিন্তু বন্ধ খাম দেখে রেখে দিয়েছি। উপরে তোমার নাম লেখা দেখেই বুঝেছি যে তুমি এটা এখনো খুলে দেখো নি। ভাবলাম যদি কোন দরকারি কিছু হয়, তাই রেখে দিয়েছিলাম রাতে তোমাকে দেব বলে। এই নাও।' বলে সাদা বন্ধ খামটা ওকে দিয়ে বিছানায় গা এলিয়ে দেয় বিউটি।  

এমনিতেই রাতে বিউটির রান্না খেয়ে ওর মুড অফ ছিল। তার উপর আজ এতগুলি অস্বাভাবিক ঘটনা ঘটেছে। দিপক অবাক হয়ে খাম হাতে নিয়ে দেখে উপরে মেয়েলি হাতের লেখায় শুধু ‘দিপক সান্যাল’ লেখা। কিন্তু কে পাঠিয়েছে বা ওর ড্রয়ারে এটা এলো কিভাবে সেটাই ওর মাথায় আসল না। দেখল বিউটি ঘুমে ঢুলে পড়েছে। দিপক খামটা নিয়ে এসে বসল ওর টেবিলে। বড় লাইট নিভিয়ে টেবিল লাম্পটা জ্বালাল দিপক। আগেই এক পাতার সেই চিঠির নিচে প্রেরকের নামটা দেখতে গিয়ে চমকে উঠল দিপক। নিচে লেখা ‘ইতি - তোমার স্নেহা’। 

              --------x-------- 

* ছবি সৌজন্যে- গুগুল। 

