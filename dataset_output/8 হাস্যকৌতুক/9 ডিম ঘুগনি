অভি কে নিয়ে সুমিতা দেবীর আর চিন্তার অন্ত নেই...কি যে করে ছেলেটা...ভালো লাগেনা...এত ব্রাইট একটা ছেলে কি করে যে এই রকম হয়ে গেল কে জানে। কপালে যে কি আছে কেও জানে না... মুনিয়া...এই মুনিয়া... কি হলো টা কি মা??সারাক্ষন শুধু চিৎকার...আশ্চর্য...বলো কি হয়েছে.... অভি কোথায় রে?? আমি কি করে জানবো মা...তোমার গুণধর ছেলে টা কোথায়.... দুপুরে দেখলে না অসভ্যতা করে গাদা গাদা মাংস ভাত গিলে দরজা বন্ধ করে রইলো....বিকেলে রোজ এই রকম চার টার সময় বের হয়...আর রাত আটটার সময় ঘর ঢোকে...কোথায় যায় কি করে কিছু জিগ্যাসা করছো??? করেছি বৈকি...কোনো উত্তর তো দেয় না....দেখ না মা তিথি কে ফোন করে....তিথির সাথে কোথাও যায় না। Hello তিথি দি... বল মুনিয়া....কেমন আছিস?? ভালো গো.... বলছি দাদাভাই কি তোমার কাছে গেছে না রে...অভির সাথে আজ দিন সাতেক দেখা হয়নি...ফোন করলেও ধরে না.....হয়তো ও আর এই relationship টা রাখতে চাইছে না। জানি না গো....আমিও কিছু বুঝতে পারছি না... আচ্ছা ঠিক আছে....রাখছি। ওকে। রাত্রে সুমিতা দেবী স্বামী র সাথে গল্প করছে ছেলেটা আমার শেষ হয়ে গেল একদম,কি জানি কি করছে,তুমি তো পুলিশ অফিসার ....তুমি কিছু করতেও পারছো না।মদ গাজা কিছু খাচ্ছে নাকি কে জানে। অভির বাবা মুখে কিছু না বললেও মনে মনে ভাবলেন কাল ছেলের পিছু করতেই হবে। অভির বাবা মিস্টার ঘোষাল এই এলাকার থানার ও o.c. ওনার ছেলে অভি পড়াশোনায় খুব ভালো অভির জীবনের একটাই দুর্বলতা খাওয়া।এই খেয়ে খেয়ে শরীরের ওজন টা ভালই করেছে,বিরানোব্বই কেজি।শরীরের কোলেস্টোরল ও এই বয়সেই বেড়েছে,তাই ডক্টর ওকে কোনো রকম জাঙ্ক ফুড খেতে মানা করেছে...এই নিয়ে দিন রাত মা ছেলের ঝগড়া... কিছুই ভালো লাগে না...ছেলেটার মুখটা দেখলেই কেমন যেন করে উঠে বুকটা। পরদিন বিকেল চারটায় অভি বেরোনোর পর থেকেই  মি.ঘোষাল  ছেলের পিছু করতে থাকেন...পিছু করতে করতে পৌঁছে যান নদীর পাড়ে....নিরাপদ দূরত্বে দাঁড়িয়ে থাকেন,দেখেন একটু পর একটা ছেলে এসে পকেট থেকে কি যেন বার করছে... তার পর দেখলেন ছেলে মাউথার গান বাজাচ্ছে...... এমন ছেলেকে সন্দেহ করার জন্য নিজেই মনে মনে লজ্জিত হলেন...বাড়িতে ফোনে করে জানালেন ভয়ের কিছুই নেই।  বাবার পিছু করার খবর টা আগে ভাগে জানতে পারার জন্য ভগবান কে অনেক ধন্যবাদ দিলো অভি..তারপর এদিক ওদিক তাকিয়ে নিজের গন্তব্যের দিকে পা বাড়ালো। রাত আটটায় সময় ছেলে ঘর ঢুকলো....ফ্রেশ হয়ে খাবার টেবিলে বসে...এক টা রুটি আর আধ বাটি ডাল খেয়ে সোজা নিজের ঘরে এলো অভি। খাবার টেবিলে বসে সুমিতা দেবীর চোখে জল এসে গেল...যে ছেলেটা কদিন আগে খাবার টেবিলে বসে হই চই করতো সেই ছেলেটা আজ বিমর্ষ,শুধু ওজন টা একটু কমিয়ে নিক..তারপর একদিন ওকে পেট ভরে খাওয়াবে.... এই ভাবেই কেটে গেল আর ও কয়েকটা দিন। একদিন দুপুরে হটাৎ করে মুনিয়ার ফোনে একটা ফোন এলো ওর এই প্রিয় বান্ধবী বৈশালীর... ওকে ফোন করে বললো ওই মুনিয়া শোন না...তোর দাদাকে এখন আমি ঝুরি রোড এ দেখলাম... মুনিয়া বললো কি??আমার দাদা ঝুরি রোড এ....আর তুই ওখানে কি করছিস?? আমি পিসি বাড়ি যাচ্ছি..ওই রোড টা ক্রস করে তো যেতে হয়...হটাৎ করে অভি দা কে দেখলাম...কি ব্যাপার রে??তোর দাদার ওই পাড়ায় কি করছে?? শেষমেশ...... ওকে ওখানে দাঁড়াতে বলে ফোন টা কেটে দিলো মুনিয়া... অপমানে আর দুখ্যে চোখ দিয়ে জল আস্তে লাগলো,মাকে কিছু না বলে তিথি দি কে ফোন করলো মুনিয়া... তিথি দি.. প্লিজ তাড়াতাড়ি বের হওয়... দাদা কে ঝুরি রোড এ দেখা গেছে...এখন এত কথা বলার টাইম নেই...প্লিজ তাড়াতাড়ি এস। ওকে বলে ফোন টা কেটে দিলো তিথি। দুজনে রোড এ দেখা করে টোটো তে করে ঝুরি রোড এ পৌঁছে বৈশালীর সাথে দেখা করলো...তারপর তিনজনে মিলে অভি কে ফলো করতে লাগলো... অভি একটা দোকানে চুপচাপ বসে আছে..... ঠিক বিকাল সাড়ে পাঁচ টার সময় অভি এদিক ওদিক তাকিয়ে উঠে পড়ল...আর এরা ওকে ফলো করতে লাগলো... অভি সেই নিষিদ্ধ বাড়িটির দিকে চলতে লাগলো... তিথির চোখ থেকে জল বেরোতে লাগলো...পাঁচ বছর সম্পর্কের এর পর বুঝতে পারলাম ছেলেটা কি রকম...শেষ মেশ এই সব পাড়ায় এই সব মেয়েদের সঙ্গে....ছি ছি.... ওই বাড়ীটা পেরিয়ে চলে যাচ্ছে অভি...যাওয়ার পরে একটা চপ ঘুগনির দোকানে দাঁড়ালো অভি... আর আড়াল থেকে ওরা ওকে দেখতে থাকলো... সাত প্লেট ডিম ঘুগনি নিয়ে একটা টেবিলে বসে খাচ্ছে সে...হা হয়ে দেখছে ওরা তিন জন মুনিয়া বললো সাত প্লেট... আমাদের পাড়ায় বা আসে পাশে খেলে বাবা তো বুঝতে পেরে  যাবো.... তাই ও এখানে খেতে আসে....তাও কম নয় সাত প্লেট... কি অসভ্য ছেলে রে বাবা.... তিথির মুখে হাসি ফুটেছে...আর বৈশালী হা করে কান্ড কারখানা দেখছে... মুনিয়া বাবা কে ফোন করে পুরো ঘটনা টা বললো.. বাবা বললো ওকে কিছু না বলে পুরো ঘটনাটার ছবি তুলে আনতে। মুনিয়া জুম করে ফটো তুললো... তারপর বাড়ি ফিরলো.... বাড়ি তে ফিরে দেখলো বাবা দু প্যাকেট বিরিয়ানি নিয়ে এসেছে.... ফটো গুলো দেখে বাবা হাসিতে ফেটে পড়লো। মুনিয়া রাগ করে ঘরে ঘরে ঢুকে গেলো...নিজের ছেলের দোষ গুলো যেন চোখেই পরে না। 

