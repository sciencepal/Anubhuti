চিরন্তন যাত্রী 



জুলাই ১৬, ২৪৪৫, মানব সভ্যতার ইতিহাসের ১ টি স্বর্ণজ্জ্বল দিন বলে ঘোষিত হতে চলেছে আজকের এই দিনটি। অবশেষে আনথ্রোপোসিন যুগের ৫০০ তম বার্ষিকীতে মানবসভ্যতা তার সব থেকে বড় স্বপ্নকে সাকার করতে চলেছে। চতুর্মাত্রিক মহাবিশ্বকে অবশেষে তারই ভাষায় জবাব দিতে ত্রিমাত্রিক জগতের অধিবাসীরা শতাব্দীর সাধনার পর বিজ্ঞানের মন্ত্রবলে জন্ম দিতে সক্ষম হয়েছে স্থান ও কালের সীমারেখাকে অতিক্রম করে যাওয়ার আধিভৌতিক স্বপ্ন তোরণ কৃত্রিম কৃষ্ণগহ্ভর বা ব্ল্যাকহোলকে। কয়েক শতাব্দী ধরে যে স্বপ্ন দেখছিল মানব সভ্যতা, অবশেষে সেই স্বপ্ন আজ বাস্তবে রূপায়িত হতে চলেছে। সৌর জগতের সর্বশ্রেষ্ঠ অ্যাসট্রোফিজিসিস্ট ডক্টর এন. রিচার্ড এর নেতৃত্বে আজ সফল হতে চলেছে কয়েক শতাব্দীর এই প্রয়াস। স্পেস স্টেশন থেকে মহাবিশ্বের কালো অমানিশার গর্ভে জন্ম নেওয়া এই নব নির্মীয়মান কৃষ্ণ গহ্ভরের দিকে একদৃষ্টিতে তাকিয়ে থেকে যেন ভুলে যাওয়া অতীতকে আরো একবার ফিরে দেখতে পারছিলেন এই বৃদ্ধ বিজ্ঞান সাধক। 



পৃথিবীর ইতিহাস প্রকৃত পক্ষে এক নতুন মোড় নিয়েছিল আজ থেকে ঠিক ৫০০ বছর আগে এই ১৬ জুলাই এর দিনটিতেই। আজকের দিনটিতেই বিখ্যাত ঐতিহাসিক মানহাটান প্রজেক্ট এর গবেষনার সার্থক ফল হিসেবে পরীক্ষামূলক ভাবে প্রথম গোপন পারমানিক বিস্ফোরণ "ট্রিনিটি "ঘটানো হয়েছিল মেক্সিকোর "যোর্নাদা ডেল মুয়ের্ত" মরুভূমির বুকে। পারমাণবিক মহাশক্তি প্রথমবার ধরা দিয়েছিল মানব সন্তানদের হাতে। অবুঝ শিশুর মত প্রথম দিকে এই মহাশক্তিকে একে অপরের বিরুদ্ধে প্রয়োগ করার সর্বনাশী খেলায় মেতেছিল মানবসভ্যতা। কিন্তু সৌভাগ্যবশত অল্প সময়ের মধ্যেই এই ভয়ঙ্কর প্রাণঘাতী খেলার প্রকৃত রূপ ফুটে উঠেছিল তাদের জ্ঞান চক্ষুর সামনে। এর পর পৃথিবীর শান্তিকামী মানুষদের বহু প্রয়াসের পর ধংশের কাজে , হত্যালীলার কাজে এই মহাশক্তির ব্যবহার সম্পূর্ণ নিষিদ্ধ করে দেওয়া হয়। ফল স্বরূপ শুরু হয় ধংশের বদলে প্রাণ প্রতিষ্ঠার কাজে এই মহাশক্তির প্রয়োগ ,মহাকাশ বিজ্ঞানের উন্নতির সাথে সাথে বৃহত্তর উদ্দেশ্যে এই আশ্চর্য প্রদীপ কে কাজে লাগানোর সাধ জন্মায় বিজ্ঞান তাপস দের মনে। প্রথমে পরমানু শক্তি চালিত মহাকাশযানের আরোহী হয়ে তারা জয় করতে থাকে সৌরমন্ডলের একের পর এক গ্রহ ও উপগ্রহ কে। আর প্রতিটি জয়ের সাথে সাথে আরো দুর্বার হয়ে ওঠে তাদের বিজয়ের আকাঙ্খা । এর পর ২১৫০ সালের পর থেকে শুরু হয় নতুন প্রয়াস পারমানবিক শক্তির প্রয়োগে বিভিন্ন গ্রহ উপগ্রহের টেরাফর্মিং এর অবিশ্বাস্য প্রকল্প। প্রথম প্রয়াস করা হয় পৃথিবীর দুই প্রান্তের দুই সবথেকে কাছের প্রতিবেশী রুপালী বরণ শুকতারা "শুক্র গ্রহ" এবং রক্তিম বরণ চির কৌতুহলের দেশ "মঙ্গল গ্রহের" বুকে প্রাণ প্রতিষ্ঠার। পৃথিবীর এই দুই চিরপ্রতিবেশির বুকে পদার্পণ করেন পৃথিবীর গর্ভের মানব সন্তানেরা। এর পর বিজয়ের স্বাদ গ্রাস করতে থাকে শ্রেষ্ঠ মহাকাশ বিজ্ঞানীদের দলকে। একে একে সৌরমন্ডলের গ্রহের পর গ্রহ উপগ্রহের পর উপগ্রহে চলতে থাকে মানব সন্তানদের বিজয় অভিযান। আর আজ শতাব্দীর পর শতাব্দীর প্রয়াসে গোটা সৌরমন্ডল মানবসভ্যতার আলোয় ভাস্বর হয়ে উঠেছে। বহুদূরের সৌরমন্ডলের অন্তিম সীমানার রক্ষক বামন গ্রহ প্লুটোর বুকেও আজ আঁকা হয়ে রয়েছে মানব সন্তানদের পদক্ষেপ। আর এরসাথেই জন্ম নিয়েছিল এই যুগের সবথেকে বড় প্রশ্ন। মানবসভ্যতা কি শুধুমাত্র এই সৌরমন্ডলের বুকেই সীমাবদ্ধ হয়ে থাকবে ? এই টুকু দৌড়ই কি আনথ্রোপোসিন যুগের নিয়তিতে লেখা রয়েছে ? না মানব জাতি মানতে অস্বীকৃত এই ভবিতব্য কে। আজ তারা সমস্ত সৌরমন্ডলের বিজেতা। এত সহজে হার তারা মানবেনা। কোনমতেই না। তারপরেই ২২৭৫ খ্রিস্টাব্দ থেকে শুরু হয় কৃত্রিম কৃষ্ণ গহ্ভর নির্মান করে মহাবিশ্বে অসীম দুরত্ব কে আধিভৌতিক পথের"শর্ট কাটে" পার করার অবিরাম প্রয়াস। আর আজ ২৭৫ বছরের পর অবশেষে সেই অসম্ভবকে সম্ভব করা গেছে শতাব্দীর সাধনায়। 



কিন্তু অন্যদিকে এই ৫০০ বছরের সময়সীমায় বদলে গেছে পৃথিবীর ইতিহাস ও। মানবজাতির বিভিন্ন জাতির মধ্যেকার পরস্পরের সঙ্গে চিরপ্রতিদ্বন্দিতা আজ ও বিদ্যমান। একে অপরের সাথে টেক্কা দেবার খেলা চলছে পুরোদমে। তবে শুধুমাত্র কৃষ্ণ গহ্ভরের সাধনাতেই সমস্ত বিদ্বেষ ও প্রতিদ্বন্দিতা পরিত্যাগ করে একজোট হয়েছে অন্তর্গ্রহিক সংসদ। আজ্ঞে হ্যাঁ,বিভিন্ন গ্রহের জয়ের সাথে মানব সভ্যতা পুরো দমে আজ ছড়িয়ে পরেছে সৌরমন্ডলের বিভিন্ন গ্রহে উপগ্রহে ,তবে বিভিন্ন গ্রহে ছড়িয়ে পরলেও সেই সভ্যতার নিয়ন্ত্রণ আজো ধরে রেখেছে পৃথিবী তার নিজের হাতে। আর এক এক গ্রহে পৃথিবীর এক এক জাতির প্রাধান্য এবং গ্রহে গ্রহে অন্তর্গ্রহিক প্রতিদ্বন্দিতা পৃথিবীর সাথে তাদের পুরনো সম্পর্ককে আজ ও সুদৃঢ় করে রেখেছে। শুক্র ,মঙ্গল, চন্দ্র এর পাশাপাশি গ্যানিমিড, টাইটান এবং ক্যালিপসো এর মত উপগ্রহতেও সমুজ্জ্বল হয়ে রয়েছে মানবসভ্যতা। বুধ, শনি, নেপচুন বা প্লুটোর বুকে মানব জাতির পদার্পণ হলেও অত প্রতিকূল পরিবেশকে নিয়ন্ত্রণে আনার সদিচ্ছা কোনো দেশই প্রকাশ করেনি ফলে এই গ্রহ ও বামন গ্রহে আজ কিছু বিজ্ঞানী শুধু নিরলস বিজ্ঞান সাধনায় লিপ্ত। 

অন্যদিকে জীববিজ্ঞানের ক্রম উন্নতির সাথে জীবনকে সুদীর্ঘ করে তোলার সাধ ও আজ আর অছোঁয়া নেই। অবশেষে হাইবারনেশন কে অনিশ্চিত কালের জন্য সম্ভব করে তলার গোপন কৌশল আবিষ্কৃত হয়েছে জীববিজ্ঞানীদের বহু বছরের সাধনার ফল স্বরূপ। বিজ্ঞান তাপস এন.রিচার্ড শুনেছেন এমন হাইবারনেশনে ও আজ যাওয়া সম্ভব যাতে সহস্রাব্দির পর সহস্রাব্দী বিশ্ব জগত থেকে নির্লিপ্ত হয়ে ঘুমের দেশে পার করে দেওয়া যায়। যদিও শুনে তিনি শুধুই মনে মনে হেসেছেন। যুগ পরিবর্তনের এই মহাসন্ধিক্ষণে কোন উন্মাদ আর ঘুমিয়ে কাটাতে চাইবে তা সত্যি তার অজ্ঞাত। 

জীববিজ্ঞানীদের সাথে পাল্লা দিয়ে এগিয়ে গিয়ে অসম্ভবকে সম্ভব করে তুলেছেন পদার্থ বিজ্ঞানীদের কঠিন সাধনাও। এমন অদ্ভুত তরঙ্গ স্রোত তারা আবিষ্কার করেছেন যা যেকোনো চৌম্বক, বৈদুতিক অথবা মহাকর্ষীয় তরঙ্গ কে সম্পূর্ণ প্রতিহত করতে পারে। যেকোনো আকস্মিক ভয়াবহ বিকিরণ বা আকর্ষনী তরঙ্গের সাথে সম্মুখ সমরে নামতে এই " রক্ষক" তরঙ্গ সদা প্রস্তুত। কিন্তু অতি দুর্মূল্য এবং চরম কষ্ট লব্ধ তরঙ্গের সারা সৌরমন্ডল জুড়ে ব্যবহার আজ করা সম্ভব হয়ে ওঠেনি ,এমনকি সৌরমন্ডলের মানবসভ্যতার প্রাণকেন্দ্র বসুন্ধরার বুকেও এই তরঙ্গের সর্বাত্মক ব্যবহার আজও সম্ভব হয়ে ওঠেনি। শুধুমাত্র পৃথিবীর বুকের কিছু কিছু বিশেষ অংশেই এখনো অব্দি পরীক্ষা মূলক ভাবে স্থাপন করা হয়েছে এই তরঙ্গের প্রভাব ক্ষেত্র। মানব সভ্যতার প্রথম নিদর্শন গুলির প্রতি শ্রদ্ধা জ্ঞাপন করতে সিন্ধু নদ, হোয়াং হো অববাহিকা , নীল নদের দান ভূমি, তাইগ্রিস এবং ইউফ্রেটিস এর যুগল ভূমি ,এবং ইজিয়ান সাগরের তীরের প্রাচীন সভ্যতার নিদর্শন ভূমিতে এই তরঙ্গের ক্ষেত্র স্থাপন করা হয়েছে। মানব সভ্যতার আদি স্থাপকদের প্রতি সশ্রদ্ধ প্রনাম নিবেদিত হয়েছে আধুনিক বিজ্ঞান সাধকদের এই সামান্য প্রয়াসে। 



বিজ্ঞানী রিচার্ডস এর পাশে এসে দাড়িয়েছে তার প্রিয় ভারতীয় বংশদ্ভুত শিষ্য ডক্টর আদিত্য রায়। মাত্র ৩০ বছর বয়সেই এক সার্থক বিজ্ঞান ভিক্ষু হয়ে উঠতে সক্ষম হয়েছে এই সৌরমন্ডলের নিয়ন্ত্রকের সমার্থক নামের অধিকারী এই নবীন বিজ্ঞানী। আর তার সাথে জয় করে নিতে সক্ষম হয়েছেন সৌরমন্ডলের সর্বশ্রেষ্ঠ বিজ্ঞান তপস্বী এর ঐকান্তিক স্নেহ। নম্র স্বরে ডক্টর আদিত্য বলে উঠলেন "স্যার, সময় হয়ে এসেছে, এবার কৃষ্ণ গহ্ভর প্রকৃত অর্থে জন্ম নিতে চলেছে , কিন্তু এত দিন থাকতে আপনি আজকের দিনটাকেই কেন বেছে নিলেন এই যুগান্তরকারী পদক্ষেপ এর জন্য ?" 

বৃদ্ধ বিজ্ঞানী তার গভীর দৃষ্টি তারই হাতে নির্মিত মহাশক্তি থেকে সরিয়ে স্থাপন করলেন তার পুত্রবত প্রিয় এই নবীন শিষ্যের প্রতি , হাসি মুখে বলে উঠলেন ,"আজ থেকে ৫০০ বছর আগে এই দিনটিতেই আমাদের আজকের এই আনথ্রোপোসিন যুগের শুভারম্ভো হয়েছিল আদিত্য। আর তাই আজ ৫০০ বছর পর এই যুগের সর্ব শ্রেষ্ঠ পদক্ষেপটি নিয়ে সেই মান হাটান প্রজেক্ট এর মহাবিজ্ঞানীদের প্রতি একটি শ্রদ্ধার্ঘ্য নিবেদিত করাই আমার আজকের এই দিনটি বেছে নেওয়ার একেমেবাদ্বিতিয়ম কারণডিয়ার। " 

সশ্রদ্ধ দৃষ্টিতে নিজের বন্ধু, দার্শনিক এবং পথপ্রদর্শনকারী এই মহান ব্যক্তিত্বের দিকে নীরবে তাকিয়ে রইলো আদিত্য। নিজের সারা জীবন বিজ্ঞান সাধনায় অতিবাহিত করা এই মানুষটি পৃথিবীর জাতিতে জাতিতে চূড়ান্ত প্রতিদ্বন্দিতার যুগে আজও মানবিকতার জীবিত রূপ হিসেবে দাড়িয়ে রয়েছেন তার সামনে। শান্ত কন্ঠে আদিত্য এবার বলে উঠলেন "স্যার,আপনার স্পেস শিপ তৈরি হয়ে গেছে ,আপনি সৌরমন্ডলের ভেতরে এবার ফিরে যেতে পারেন ,আপনার সৃষ্ট কৃষ্ণ গহ্ভর কে জন্ম নিতে দেখতে,কিন্তু এটা কি সত্যি প্রয়োজন ? আপনি জানেন কতটা বিপদজনক এই পদক্ষেপ ,তা স্বত্তেও কেন আপনি এগিয়ে চলেছেন এই মহাশক্তির এত কাছে ?" 

ডক্টর রিচার্ড হাসি মুখে বলে উঠলেন ,"নিজের সন্তান কে জন্ম নিতে নিজের চোখেই দেখতে হয় আদিত্য। যুগ যুগ ধরে বহু বিজ্ঞানীদের সাধনার ফল আজ বাস্তবায়িত হয়ে উঠতে চলেছে। তাদের প্রতিনিধি রূপে এই মহাসন্ধিক্ষনের সাক্ষী তো আমায় হতেই হবে ডিয়ার।" 

আদিত্য ব্যাকুল স্বরে বলে ওঠে "কিন্তু এই কৃষ্ণ গহ্ভর সৌরমন্ডলের ভিতরেই জন্ম দেবার কি সত্যি প্রয়োজন ছিল ডক্টর ?সৌরমন্ডলের বাইরেও তো সুবৃস্তিত অসীম মহাকাশের বুকেও এর জন্ম দেওয়া যেত। " 

ডক্টর রিচার্ড এবার কিছুটা গম্ভীর স্বরে বলে ওঠেন " তুমি জান আদিত্য আমি নিজেই চাইনি সৌরমন্ডলের ভেতরে এই কৃষ্ণগহ্ভরকে জন্ম দিতে ,কিন্তু আমার ইচ্ছার থেকেও এখানে বড় হয়ে উঠেছিল এই মহা প্রকল্পকে যেসমস্ত রাষ্ট্রনায়কেরা স্পন্সরকরছে তাদের আদেশ। এরা আজ একে অপরকে চূড়ান্ত অবিশ্বাস করে আদিত্য তাই প্রত্যেকেই চেয়েছে তাদের দৃষ্টির সামনে , তাদের তত্ত্বাবধানের অধীনে এই কৃষ্ণ গহ্ভর কে জন্ম দিতে। অবিশ্বাসের বীজ আজ মানব সভ্যতার অন্তরে এত ভীষণ আকারে প্রবেশ করেছে যে তার সামনে যেকোনো বিপদের আশঙ্কাই অনেক ছোট হয়ে গেছে ডিয়ার। " 



আদিত্য আবার আগের থেকেও বেশি ব্যাকুল স্বরে বলে ওঠে " কিন্তু ডক্টর , বিভিন্ন গ্রহ ও উপগ্রহের মহাকর্ষীয় শক্তি ,সৌর রশ্মি 

এই কৃষ্ণ গহ্ভরের প্রকৃতিকে অনিয়ন্ত্রিত করে তুলে পারে ,আপনি জানেন তা , আপনি কি জানান নি এই সত্য তাদের ? কত বড় 

মহা বিনাশ তাদের এই অন্ধ জেদের মাশুল হিসেবে আসতে পারে এর ধারণা কি নেই তাদের ?" 









ডক্টর রিচার্ড বিষণ্ণ গলায় বলে ওঠেন " তুমি এখনো নবীন মনের আদিত্য। অবিশ্বাস এবং ঈর্ষার আগুন মানুষের দৃষ্টিকে কতটা অন্ধ করে দিতে পারে সেই ধারণা নেই তোমার। সব জেনেও ,সব বলার পরেও এরা তা শুনতে চাননা , বুঝতে চাননা। যারা বুঝতে চাননা তাদের বোঝানো কয়েক কোটি আলোকবর্ষ পার করা থেকেও কয়েকশ গুন বেশি দুরূহ মাই ডিয়ার। যাই হোক, আর দেরী করা ঠিক হবেনা চল এবার স্পেস শিপে উঠে আমায় এগিয়ে যেতে হবে আমার এত বছরের প্রতীক্ষিত স্বপ্ন সার্থক হতে দেখতে। " 



ডক্টর রিচার্ড এবং আদিত্য ধীর পায়ে এগিয়ে চলে সৌর মন্ডলের বাইরের এই স্পেস স্টেশন এর দিকে। স্পেস স্টেশন এর একদম বাইরের কেবিনে এসে স্পেস শিপ এর দিকে এগিয়ে গেলেন ডক্টর রিচার্ড এবং ডক্টর আদিত্য। স্পেস শিপে ওঠার ঠিক আগের মুহুর্তে ডক্টর রিচার্ড তার প্রিয় ছাত্রের হাত ধরে উদ্বিগ্ন কন্ঠে বলে উঠলেন "যদি কোনো মহাবিনাশের জন্ম দেয় আমাদের এই আবিষ্কার তবে এই স্পেস স্টেশন এর চিফ হিসেবে তুমি একে সৌরমন্ডলের সীমার থেকে বহুদূরে নিয়ে যাবে আদিত্য। মানবসভ্যতার ইতিহাসের চিহ্ন হয়ে তোমাদের জীবিত থাকা সমস্ত মানব জাতির দাবি তোমাদের কাছে, আর সেটাই হবে তোমার এই গুরুর প্রতি তোমার গুরু দক্ষিনা।" 



আদিত্য কাতর স্বরে বলে উঠলো ,"এরকম কোনো মহাবিনাশের আভাস দেবেননা ডক্টর। এত বড় গুরু দায়িত্ব নেবার যোগ্যতা নেই আপনার এই শিষ্যের।" 



ডক্টর রিচার্ড হাসি মুখে বলে উঠলেন ,"কোনো মানুষের যোগ্যতা তখনি সে জানতে পারে যখন সেই যোগ্যতার সমতুল্য দায়িত্বের ভার এসে পরে তার উপর ডিয়ার। তোমার যোগ্যতা তুমি জাননা ,কিন্তু বিশ্বাস কর এই বৃদ্ধ চোখ দুটি মানুষ চিনতে ভুল করেনা। তোমার কর্মনিষ্ঠা এবং কর্তব্য বোধ বহু কাল আগেই চিনে নিতে পেরেছিল এই স্বার্থপর বৃদ্ধ মানুষটি তাই জীবনে প্রথমবার সুপারিশ করে তোমাকে এই স্পেস স্টেশন এর কর্ণধার হিসেবে নিযুক্ত করেছি। কারণ এই গুরু দায়িত্ব অন্য কাউকে দিয়ে নিশ্চিন্ত হতে আমি পারতামনা আদিত্য। তোমার কাছ থেকে আমি প্রতিশ্রুতি চাই যদি কোনো মহাবিনাশ হয় তবে মানব সভ্যতার ইতিহাসের চিহ্ন হয়ে যত কাল সম্ভব তোমরা নিজেদের অস্তিত্ব বজায় রাখবে এই মহাবিশ্বের বুকে।"কিছুটা নীরব কাল কেটে গেল গুরু শিষ্যের উভয়ের স্তব্ধতার অবসরে। 

অবশেষে আদিত্য বলে উঠলো ," ডক্টর যদি সেরকম কোনো মহাবিনাশ সত্যি হয়, তবে তার প্রতিকার কি ?" 



ডক্টর রিচার্ড একটা প্রাণ খোলা উদাস হাসি হেসে বললেন " আমাদের সাধ্য কি ডিয়ার , মানব সভ্যতা আজ এত বৃহত মহাশক্তির কাছে অসহায়। না উপায় আমাদের হাতে নেই আদিত্য , আছে শুধুই একজনের হাতে। " 

আদিত্য ব্যাকুল স্বরে বলে উঠলো ,"কার কাছে ?" 



ডক্টর রিচার্ড বলে উঠলেন, " সৌর মন্ডলের মহাধিপতি ,এর জন্মদাতা দিবাকর সূর্যের হাতেই। " 

আদিত্য বিস্মিত স্বরে বলে ওঠেন,"কি ভাবে ডক্টর ?" 

ডক্টর রিচার্ড হাসি মুখে পুনরায় বলে ওঠেন ," ই কৃষ্ণ গহ্ভর প্রাকৃতিক নয় আদিত্য, কৃত্রিম মানব নির্মিত। তাই এর শক্তি এবং সময়কাল ও সীমাবদ্ধ , সৌর কিরণ এই কৃষ্ণ গহ্ভরের অস্তিত্বকে কখনই মেনে নিতে পারবেনা। কালের পর কাল সংগ্রাম চলবে এই মানব নির্মিত কৃত্রিম কৃষ্ণ গহ্ভর এবং দিবাকর দিনমণির মধ্যে ,এই কৃষ্ণ গহ্ভর প্রাকৃতিক হলে অনেক গুন বেশি ক্ষমতাশালী হত ,আর সেক্ষেত্রে সৌর মন্ডলের স্রষ্টার পরাজয় নিশ্চিত হত। কিন্তু এই কৃত্রিম কৃষ্ণ গহ্ভরের শক্তি সীমাবদ্ধ ,তাই যুগের পর যুগ ধরে ক্রম সংঘাতের পর একসময় এর অস্তিত্ব মুছে যাবে সৌরমন্ডলের বুক থেকে। কিন্তু কত কাল কত যুগ পার করে এই সংগ্রাম চলবে তা চির অমীমাংসিত মাই ডিয়ার।" 



স্তব্ধ হয়ে ডক্টর রিচার্ড এর দিকে তাকিয়ে থাকে তার অতিপ্রিয় শিষ্য ডক্টর আদিত্য রয়। ধীর পদক্ষেপে স্পেস শিপে গিয়ে ওঠেন ডক্টর রিচার্ড। কিছু সময় পরে স্পেস শিপ স্পেস স্টেশন থেকে টেক অফ করে প্রবেশ করে যায় সৌর মন্ডলের বুকে। ডক্টর আদিত্য রায় স্পেস স্টেশন এর টেলিস্কোপ এর লেন্সে চোখ রেখে এক দৃষ্টিতে তাকিয়ে থাকে সৌর মন্ডলের গর্ভে জন্ম নেওয়া এই মহাকায় কৃষ্ণ গহ্ভরের দিকে। ………………. 



ডক্টর রিচার্ড এর স্পেস শিপ প্রবল বেগে এগিয়ে চলেছে এই মহা রহস্যময় কৃষ্ণকায় গোলক ধাঁধার দিকে। একটু একটু করে পূর্ণ রূপ পেতে চলেছে শত বিজ্ঞান সাধকের কয়েক শতাব্দীর এই সাধনার ফসল। অবশেষে ডক্টর রিচার্ড এর চোখের সামনে ফুটে উঠলো তার এত বছরের স্বপ্ন এত সাধনার ফসল তার সন্তান সম এই কৃষ্ণ গহ্ভর। এক অপার বিস্ময় নিয়ে তাকিয়ে রয়েছেন ডক্টর রিচার্ড তার নব নির্মিত এই মহারহস্যের দিকে। আর শুধু তিনি নন ,তার সাথে যেন যুগ যুগের কত শত বিখ্যাত এবং নামহীন বিজ্ঞানের সাধকের দল আজ অপার বিস্ময় ও গর্বের সাথে তাকিয়ে রয়েছে বিজ্ঞানের এই মহা শক্তির দিকে। এই শক্তি যা আজকের এই যুগের সর্ব শ্রেষ্ঠ কীর্তি। যা বদলে দেবে পৃথিবী তথা সৌরমন্ডলের মানব ইতিহাসকে।................... 

হঠাত একটা প্রচন্ড আকর্ষণে স্পেস শিপ এর সিট থেকে ছিটকে পড়লে ডক্টর রিচার্ড। একটা বিস্ময় তাকে গ্রাস করলো। কিসের এই আকর্ষণ, মহাবিশ্ব তো মাধ্যাকর্ষণ বিহীন এক ভর যুক্ত কিন্তু ভারহীন জগত ,তবে এই মহা আকর্ষণ কিসের ??? 



হঠাত তার দৃষ্টি পড়ল মহাকাশের বুকে জন্ম নেওয়া তার সাধনার ফসল এই কৃষ্ণ গহ্ভরের দিকে। ...............এক ভিন্ন রূপে যেন ফুটে উঠছে শতাব্দীর সাধনার এই ফল মহাবিশ্বের বুকে । একটা অদ্ভুত অজানা অচেনা তরঙ্গের স্রোত যেন ক্রম প্রবাহিত হয়ে চলেছে এর কেন্দ্রবিন্দু থেকে ,এই অদ্ভুত স্রোত যেন একটু একটু করে গ্রাস করে নিচ্ছে সমস্ত সৌরজগত কে। ডক্টর রিচার্ড একটা অদ্ভুত টান অনুভব করতে লাগলেন নিজের মধ্যে একইসাথে শারীরিক ও মানসিক ভাবে ,তার মন যেন এক অচেনা গতিতে এগিয়ে চলেছে ক্রমাগত ফেলে আসা অতীতের দিকে , আর তার শরীরে ঘটে চলেছে এক অদ্ভুত ক্রম পরিবর্তন। বৃদ্ধ ডক্টর রিচার্ড সময়ের বিপরীত উজানে হারিয়ে গিয়ে ফিরে যাচ্ছেন তার প্রৌঢ় বয়সে ,আরো অতীতের দিকে ক্রমশ এগিয়ে চলেছেন তিনি প্রৌঢ়ত্ব থেকে যৌবনে এগিয়ে চলেছে তার ক্লান্ত মন এবং জরাগ্রস্ত শরীর। কিন্তু এখানেই আর থেমে থাকছেনা সময়ের অদ্ভুত খামখেয়ালিপনা ,আরো পিছিয়ে যাচ্ছেন তিনি যৌবন থেকে কৈশোরে ,কৈশোর থেকে শৈশবে ,উল্টো করে চালানো একটা সিনেমার রীলের মত তার ফেলে আসা জীবনের বহু মানুষ যেন একে একে তার চোখের সামনে ভেসে উঠছে আর তারই সাথে একে একে আবার এক গভীর অসীমতায় হারিয়ে যাচ্ছে ,শৈশব থেকে আরো অতীতে হারিয়ে যাচ্ছেন তিনি একটা সময় তার সমস্ত শরীর সংকুচিত হতে হতে শুধুমাত্র একটি ভ্রুনে পরিনত হলো ,আর তা থেকে শেষ অব্দি শুধুমাত্র একটি কোষে,আর তারপর ডক্টর রিচার্ড এর আর কোনো অস্তিত্বই থেকে গেলনা। সময়ের অদ্ভুত খামখেয়ালী পনায় মহাবিশ্বের এই যাত্রাপট থেকে মুছে গেলেন বৃদ্ধ বিজ্ঞান তাপস ডক্টর রিচার্ড। কিন্তু সেখানেই থেমে থাকলোনা তার নিজে হাতে জন্ম দেওয়া সন্তান কৃষ্ণ গহ্ভরের অদ্ভুত পাগলামি সমস্ত সৌর মন্ডলে ছড়িয়ে পড়ল তার অদ্ভুত প্রভাব সমস্ত সৌর মন্ডল ক্রমশ সময়ের অদ্ভুত গোলকধাঁধায় একটু একটু করে এক অজানা সময়ে হারিয়ে যেতে লাগলো। আর সৌর মন্ডলের বাইরের একটি স্পেস স্টেশন থেকে টেলিস্কোপের লেন্সে চোখ রেখে সমস্ত সৌরমন্ডলের এই অদ্ভুত পাগলামি দেখে বিস্ময়ে ,আতঙ্কে এবং সর্বপরি নিদারুন অসহায় ক্ষোভে একটি তীক্ষ্ণ আর্তনাদ করে উঠলো সেই স্পেস স্টেশন এর কর্ণধার এক ৩০ বছর বয়সী নবীন বিজ্ঞানী........................................ 









আমার নাম আদিত্য, আদিত্য রায়। কাজ কি করি ? কাজ হিসেবে বলতে পারি সৌরমন্ডলের বাইরের এই স্পেস স্টেশন এর কর্ণধার এর দায়িত্ব পালন করা ,যদিও আমার প্রকৃত দায়িত্ব এখন কি তা আমি নিজেও ভালোভাবে আর জানিনা। বয়স কত আমার ? এটা ভারী সমস্যার প্রশ্ন করলেন মশাই এক হিসেবে তা ৩৪ + আর অন্য হিসেবে ৪০০৩৪ বছর। কি আঁতকে উঠলেন নাকি ? কি করব বলুন আমি নিজেও মাঝে মাঝে সবটা ভাবলে ভয়ে আঁতকে উঠতাম আগে। এখন আর কোনো ভয় নেই, আসলে ভয়ের অনুভূতি এত বার এত কাছ থেকে দেখেছি , যে সেই অনুভূতিটাই আজ ভেতর থেকে মরে গেছে ,শুধু পরে রয়েছে এক প্রতিশ্রুতি এবং অপরিসীম দায়িত্ব বোধ। প্রতিশ্রুতি নিজের গুরুর প্রতি আর দায়িত্ব বোধ সমস্ত মানব জাতির প্রতি। 

সেই দিন, আজ থেকে ৪০০০০ বছর আগে সৌরমন্ডলের মধ্যে নব নির্মিত কৃষ্ণ গহ্ভরের যে অদ্ভুত পাগলামি ঘটেছিল তার প্রভাব পরে সমস্ত সৌরমন্ডলের উপর। অভিশপ্ত হয়েছিল সমস্ত মানব সভ্যতা। কিন্তু সব থেকে বড় অভিশাপ বোধ হয় পরেছিল আমার উপর। কি কিছু বুঝতে পারছেননা, চিন্তা করবেননা সবটা খুলে বললেই বুঝতে পারবেন। সেই দিন আমার শিক্ষক মহান বিজ্ঞান সাধক ডক্টর রিচার্ড যে আশংকা করেছিলেন তা বর্ণে বর্ণে সত্য প্রমানিত হয়েছিল। সৌরমন্ডলের সীমার মধ্যেই কৃষ্ণ গহ্ভর নির্মানের যে অবুঝ স্বার্থপর সিদ্ধান্ত নিয়েছিল তথাকথিত রাষ্ট্রনায়কেরা ,তার মাশুল দিতে হয়েছিল সমস্ত মানব সভ্যতাকে। তথাকথিত রাষ্ট্র নায়কদের প্রতিদ্বন্দিতার ফল স্বরূপ ঘটে যাওয়া এক আকস্মিক প্রচন্ড পারমানবিক বিস্ফোরণ বদলে দিয়েছিল সৌরমন্ডলের মহাকর্ষীয় শক্তির ভারসাম্যকে। আর তার ফলেই এক অদ্ভুত পরিবর্তন ঘটে গেছিল ওই নবনির্মিত কৃষ্ণ গহ্ভরে ,সমস্ত সৌরজগতকে গ্রাস করে এক অচেনা সময়ে পাঠিয়ে দিয়েছিল এই মহাশক্তি। ১০০০০ বছর পেছনে চলে গেছিল সমস্ত সৌরজগত ,সমস্ত মানব সভ্যতা নিজেদের সমস্ত স্বত্তা হারিয়ে ১০০০০ বছর আগের অতীতে চলে গেছিল , আর শুধুমাত্র এক নিরব দর্শক হয়ে এই মহাবিনাশের সাক্ষী হয়ে রয়েছিলাম আমি। না শুধু আমি একা নই , বসুন্ধরার বুকের ওই কয়েকটি স্থান যা পদার্থবিদদের সাধনার ফসল রূপে "রক্ষক" তরঙ্গ দিয়ে সুরক্ষিত ছিল তারা ও কোনক্রমে নিজেদের অস্তিত্ব রক্ষা করতে পেরেছিল ,যদিও বহু দিক থেকে ক্ষতি গ্রস্ত হয়েছিল তারা। সমস্ত আধুনিক বিজ্ঞানের আশীর্বাদ সম্পূর্ণ বিকল হয়ে গেছিল ,কিন্তু সেখানকার এই মুষ্টিমেয় কিছু অধিবাসীরা সময়ের গোলকধাঁধায় হারিয়ে যাওয়া থেকে নিজেদের রক্ষা করতে পেরেছিল ,কিন্তু তাদের জীবন হয়ে উঠেছিল আরো অভিশপ্ত তাদের স্মৃতিতে বেঁচে রয়েছে আধুনিক বিজ্ঞানের যুগ কিন্তু তারা পৌছে গেছে ১০০০০ বছর আগের প্রাচীন অতীতে। তবুও হার মানেনি এই মানব সন্তানেরা , নিজেদের জাতির কিছু স্বার্থপর অবুঝ মানুষের ভুলের মাসুল দিতে ওই কয়েকটি কেন্দ্র থেকে বেরিয়ে আবার তারা বিজ্ঞানের আলো ,সভ্যতার দীপ্তি পৌছে দেওয়ার সংকল্প করে ছিল বসুন্ধরার প্রতিটি প্রান্তে। গ্রীস ,সিন্ধু দেশ ,চীন, মিশর এবং মেসোপটেমিয়া পৃথিবীর বিভিন্ন প্রান্তে ভুলে যাওয়া বিজ্ঞানের আলো ,সভ্যতার কিরণ ছড়িয়ে দেওয়ার গুরু দায়িত্ব নিজেদের কাঁধে তুলে নেয়। এরপর ধীরেধীরে কেটে যায় ১০০০০ বছর ,এই সময় নিজের প্রতিশ্রুতি কে বাঁচিয়ে রাখতে স্পেস স্টেশন এর সমস্ত স্টাফ দের নিয়ে ১০ সহস্র বছরের হাইবারনেসন চলে যেতে হয় আমাকে। আশা করেছিলাম ১০০০০ বছর পর আবার নিজের চেনা পৃথিবী টিকে ফিরে দেখতে পাব ,কিন্তু সেই আশা দুরাশা হিসেবেই অধরা রয়েগেছিল এই মুর্খ বিজ্ঞান ভিক্ষুর কাছে। ১০০০০ বছরের গভীর নিদ্রা থেকে উঠে যখন দেখেছিলাম পৃথিবী সহ সমস্ত সৌরজগত কে আবার সভ্যতার চূড়ান্ত শিখরে উঠে যেতে ,যখন ভেবেছিলাম অবশেষে কৃষ্ণ গহ্ভরের অভিশাপ কেটে বেরিয়ে আসতে পেরেছে সমস্ত সৌরজগত। তখন আমার মূর্খামিতে হেসে উঠে আবার নিজের অভিশপ্ত স্বত্তার প্রকাশ ঘটিয়ে ছিল লুকিয়ে থাকা ওই কৃষ্ণ গহ্ভর ,না এবার কেউ তা নির্মান করেনি কিন্তু ১০০০০ বছর ধরে মানব সভ্যতার উন্মেষের সাথে সাথে মানুষের হাতে নির্মিত ওই কালো অভিশাপ আবার নিজের পুরনো স্বত্তায় ফিরে আসে একটু একটু করে। আর অবশেষে ১০০০০ বছর পর ১৬ জুলাই এর সেই অভিশপ্ত দিনটিতেই আবার আত্মপ্রকাশ করে সে। এই ভাবে একই ঘটনার পুনরাবৃত্তি ঘটে চলেছে গত ৪০০০০ বছর ধরে ,প্রতি ১০ সহস্র বছর পর আমি ঘুম থেকে জেগে উঠি প্রবল উত্কন্ঠিত দৃষ্টিতে তাকিয়ে দেখি আমার চির পরিচিত অথচ আজকের অচেনা সৌরজগত কে , অসহায়ের মত দেখি আবার তাকে অভিশপ্ত হতে । তারপর যতটা সম্ভব সৌরমন্ডলের সীমারেখার দুরত্ব বজায় রেখে তার অদৃশ্য তরঙ্গের গবেষণা চালাই, বোঝার চেষ্টা করি এই অভিশাপের মূল রহস্য, খোঁজার চেষ্টা করি এর কোনো প্রতিকার , তবে সৌরমন্ডল এর সীমারেখা থেকে নিরাপদ দুরত্ব বজায় রেখে, কারণ একবার ওই সীমায় প্রবেশ করলে আমরাও হারিয়ে যাব সময়ের ওই গোলকধাঁধায় ,একবার ওই চক্রব্যুহে প্রবেশ করলে তার থেকে বেরোনোর পথ আর নেই ,তাই শত ইচ্ছা স্বত্তেও আমরা ফিরে যেতে পারিনা নিজেদের এত সাধের ওই বসুন্ধরার বুকে ।আর এর পর তাই ১ বছরের সাধনার পর নিজের প্রতিশ্রুতি রক্ষা করতে সময়ের আক্রমন থেকে বাঁচতে আবার চিরনিদ্রার গর্ভে আশ্রয় নিতে হয় আমাকে। বারংবার এক ঘটনা ,একই ইতিহাসের পুনরাবৃত্তি। আমার এই ছোট্ট স্পেস স্টেশন এর স্টাফ রা ধীরে ধীরে অধৈর্য হয়ে ওঠে , আমাকেই তাদের শান্ত করতে হয় ,বোঝাতে হয় আমাদের দায়িত্ব ,কর্তব্য, আমাদের অপেক্ষার মূল্য। 



তারপর আবার একদিন ঘুম থেকে উঠে গভীর উত্কন্ঠায় তাকিয়ে থাকতে হয় আশায় বুক বেঁধে। তবে এই নিরাশার সমুদ্রেও আশার আলো অবশেষে জেগে উঠেছে , সত্যে প্রমানিত হতে চলেছে আমার পথ প্রদর্শনকারী সেই মহান বিজ্ঞানীর ভবিষ্যতবানী। একটু একটু করে কৃষ্ণ গহ্ভরের প্রভাব কমছে সৌরমন্ডলের গর্ভে থেকে অরুণের পবিত্র কিরণ স্পর্শে। দিবাকর দিনমণি অবশেষে তার সংগ্রাম শুরু করেছে ওই কালো অভিশাপের বিরুদ্ধে , প্রবল যুদ্ধে নিজের রাজ্য কে শাপমুক্ত করার স্বপ্ন নিয়ে এগিয়ে চলেছে সে ,আর তার সাথে অতুল উত্কন্ঠা নিয়ে আমরা অপেক্ষা করছি তার বিজয়ের দিনটির স্বপ্ন নিয়ে, যে দিন অবশেষে এই মানব নির্মিত কালো অভিশাপ থেকে মুক্তি পাবে মানব সভ্যতা। আর অবশেষে আমরা ফিরতে পারব আমাদের নিজেদের গৃহে ,জানাতে পারব তাদের প্রকৃত ইতিহাস তাদেরকে , তুলে ধরতে পারব আমাদের এত সহস্রাব্দীর বিজ্ঞান সাধনার ফসল তাদের সামনে। ডক্টর রিচার্ড ,পৃথিবীর প্রাচীন ভাষা গুলিকে ভালবাসতেন, তাদের কাহিনী পড়ে শোনাতেন আমাকে ,একবার তিনি আমাকে শুনিয়েছিলেন হিন্দু মহাকাব্য রামায়নের এক রাক্ষসের কথা যে নাকি ৬ মাস ঘুমিয়ে ১ দিন জেগে থাকত ,আজ আমিও বোধ করি সেই একই জীবন যাপন করে চলেছি বরং আরো বেশি অদ্ভুত এক জীবন ,১০০০০ বছরের নিদ্রা তারপর ১ বছরের জীবন। তবুও আশার আলোয় ভর করে তাকিয়ে রয়েছি সৌরমন্ডলের নিয়ন্ত্রক শক্তি সূর্য দেবের দিকে। প্রতিদিনের মত আজো স্পেস স্টেশন এর কাঁচের জানালা দিয়ে তার দিকে এক দৃষ্টিই তাকিয়ে তার নামের সমার্থক নামের এই ক্ষুদ্র মানব সন্তান তাকে জানায় এক ভুলে যাওয়া কালজয়ী ভাষায় প্রনাম। ........ 



ওঁ জবাকুসুমসঙ্কাশং কাশ্যপেয়ং মহাদ্যুতিম্। 



ধ্বান্তারিং সর্বপাপঘ্নং প্রণতোহষ্মি দিবাকরম্॥....................................... 

(জয়ঢাক বসন্ত ২০১৭ সংখ্যায় প্রকাশিত) 





======================================================================================== 











