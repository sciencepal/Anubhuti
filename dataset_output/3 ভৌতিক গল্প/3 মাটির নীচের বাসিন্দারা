এখন রাত প্রায় বারোটা বাজে , কিন্তু সিদ্ধার্থর চোখে কোনো ঘুম আসছে না । প্রায় ছয়মাস আগে ঘটে যাওয়া একটি ঘটনা  , বলা যায় মর্মান্তিক দূর্ঘটনা প্রতিদিন রাতের বেলায় ওকে যেন তাড়া করে বেড়ায় ।  অথচ ওর জীবনটাও খুব সুন্দর ভাবে শুরু হয়েছিল , কিন্তু নিয়তির নির্মম পরিহাস কখন কার জীবনে অন্ধকার ডেকে আনে আবার কার জীবনে খুশির জোয়ার এনে দেয় তা কে বলতে পারে ! ,  নয়তো বাবা , মা একটা মিষ্টি বোন থাকা সত্বেও  আজ সিদ্ধার্থকে অনাথ আশ্রমে থাকতে হয় ? যতই ঘটনাটা ও ভোলবার চেষ্টা করূক না কেন প্রতি রাতে               ওর অতীত দিনের হাস্যজ্জ্বল দিন গুলোর স্মৃতি যেন মনের দৃশ্যপটে ভেসে ওঠে কিন্তু কিছু  কিছু অতীত দিন মানুষকে কেবল দুঃখই   দেয় ।   ঘটনাটা একটু খুলে বলা যাক ,  সিদ্ধার্থ  চ্যাটার্জী কোলকাতার এক বিখ্যাত  হার্ট সার্জেনের ছেলে । ছোটোবেলার থেকে অত্যন্ত মেধাবী হওয়ার কারণে  স্কুল টিউশন সব জায়গায় সে ভীষণ ভালোবাসা পেত । তাছাড়া মিতভাষী , পরোপকারী হওয়ার কারণে বন্ধু মহলেও সে খুব ভালোবাসা পেত ।  বাড়ীতে বাবা ,মার ভালোবাসায়  ও ছোটোবোনের  সাথে মারামারি , খুনসুটী করে  ভালোই দিন চলছিল ।  কিন্তু মাঝেমধ্যে  একটি কারণে তার মনে একটা অভিমান আঘাত করত , কারণ তার মা ,বাবা তাকে একদম সময় দিতে পারতনা ।  সে তার অন্য বন্ধুদের দেখত , তাদের বাবা ,মা তাদেরকে কতো ভালোবাসে , ঘুরতে নিয়ে যায় , কতো সময় কাটায় অথচ তার বাবা মা তার সাথে কথা বলার মত সময় ও পাননা ।  যেটুকু সময় সিদ্ধার্থর সাথে কাটাত তাতে অবশ্য ভালোবাসার কমতি ছিল না ।  বোনটা তার থেকে দুই বছরের ছোট ছিল ,  মাএ বারো বছর বয়সেই সে যেন সিদ্ধার্থর অভিভাবক হয়ে গিয়েছিল । সব সময় তার খেয়াল রাখত অথচ ভগবানের কী নির্মম বিচার !   বাবা ,মা ছেড়ে যাবার মাসছয়েক পর বোনটাও নিখোঁজ হয়ে যায় । আজ একমাস হয়ে গেল তাও পুলিস বোনটাকে খুঁজে পায়নি । কে জানে বোনটার কী হল ??  সব সময় খুব চিন্তা হয় ।  ‌‌                                       (2)  মাস আষ্টেক আগে সিদ্ধার্থর জন্মদিন ছিল । তার দিনচারেক আগে নন্দিনী মানে ওর বোন , বাবা ,মাকে  জানিয়েছিল  ওর মনের কষ্টটা ।  সেই শুনে বাবা ,মাও  সিদ্ধার্থকে খুশি করবার জন্য সারাদিন ছুটি নিয়েছিল ।   যদিও সিদ্ধার্থকে তারা সারপ্রাইজ দেবে বলে কিছুই জানায়নি ,বলেছিল অফিস ছুটি নিয়েছে ।এমনকি একবার উইশ ও করেনি । সিদ্ধার্থ ভাবছিল যে তার জন্মদিনটাও ওদের মনে নেই ! অন্যবার দিন বন্ধুবান্ধবদের ডেকে জন্মদিনটা সেলিব্রেট করতো , আর এবার কাউকে ডাকা তো দূরস্থান ভালো করে কথাও বললনা , ওই জন্য সারাদিন মনটা ভার হয়ে ছিল । তারপর যখন বিকেলবেলায় বাবা ,মা  যখন বেরিয়েগেল ফিরতে রাত হবে বলে , তখন সে আর থাকতে পারলনা । কান্নায় ভেঙে পরতে পরতে লক্ষ্য করল বোন ফুলে ফুলে হাসছে । কান্না ভেজা গলায় সে বলল  " কীরে আমি কাঁদছি আর তুই হাঁসছিস ?তুইও অন্য সবার মতন হয়ে গেলি ? "।  নন্দিনী তখন হাসতে হাসতে বলেছিল " দাদা তুই সত্যি একটা বুদ্ধু ।  দুদিন আগে আমি বাবা ,মাকে তোর মনের কষ্টটা জানিয়েছিলাম । তাই জন্যে বাবা ,মা ছুটি নিয়েছিল , আর তুই পাত্তা  না দেবার কথা বলছিস ? মা সারাদিন তোর পছন্দের রান্না করছিল , বাবা বলেছে লঙ ড্রাইভে নিয়ে যাবে আর এখন দুজনে গেছে তোর জন্য কেক আনতে । " এই কথা শুনে সিদ্ধার্থর মুখে হাসি ফুটে উঠল । দুজনে অধীর আগ্রহে বাবা ,মায়ের আসবার অপেক্ষা করতে থাকল । কিন্তু অনেকক্ষণ পরেও তার বাবা মা আসলোনা তখন তারা ভীষণ চিন্তায় পরে গেল । বহুবার চেষ্টা সত্ত্বেও বাবা ,মাকে ফোনে পাওয়া যাচ্ছিল না । কিন্তু অবশেষে খবর পাওয়া গেল , রাত 11টা নাগাদ । একটি অচেনা নম্বর থেকে ফোন এল এবং সে জানাল  যে মহাত্মা গান্ধি রোডে  সন্ধ্যে 6 টা নাগাদ তার বাবা ,মায়েরআক্সিডেন্ট হয়েছে ,  একটা লরি গতি নিয়ন্ত্রণ করতে না পেরে  তাদের গাড়ীটাকে ধাক্কা মারে । বাবা দূর্ঘটনাস্থলেই মারা গেছে , মায়ের অবস্থা ক্রিটিক্যাল ,  কোনোমতে বাড়ীর নম্বরটা বলতে পেরেছে । তারা যেন ইতিমধ্যে এন আর এস  হসপিট্যালে চলে আসে ।  সিদ্ধার্থ কোনোমতে বোনকে নিয়ে হসপিট্যালে চলে আসে , তখন তার মা শেষ নিঃশ্বাস ফেলছে । তার মা শেষ কথা বলল " বোনটাকে দেখিস আর তুইও ভালো থাকিস আমি তো আর থাকলামনা । আমার বাবা সমস্তিপুরের জমিদার পারলে যোগাযোগ করিস । " এই বলে কয়েকটি হেঁচকি তুলে চিরদিনের মত নির্বাক হয়ে যায় । ওরা দুই ভাই বোন কান্নায় ভেঙে পরে ।  পাড়ার লোকের সাহায্য নিয়ে কোনোমতে দাহ ও শ্রাদ্ধ শান্তি  করল  সিদ্ধার্থ ।                                    (3) বিধাতাপুরুষ কখন কার কপালে অনন্ত সুখ আর কখন দুঃখ লেখেন তা  কে বলতে পারে ?। বাবা ,মা মারা যাবার পর  এমনিতেই সিদ্ধার্থ ভীষণ ভাবে বিপর্যস্ত  হয়ে পড়েছিল ।  তারমধ্যে শুরু হল এক ভীষণ উপদ্রব । জন্ম ইস্তক দুই ভাই বোন জানত যে তাদের কোনো আত্মীয় নেই কিন্তু শ্রাদ্ধ -শান্তির দিনে কোথা থেকে তার বাবার এক দূর -সম্পর্কের ভাই এসে হাজির হলেন এবং তাদের বাবা ,মার মৃত্যুতে ভীষণ দূঃখ প্রকাশ করলেন এবং সিদ্ধার্থ ও নন্দিনীর দেখা শোনার জন্য  সপরিবারে এসে উঠলেন । কিন্তু সমস্যা দেখা দিল অন্যভাবে । তারা এসেই সমগ্র বাড়ীটা দখল করে নিল । সেই কাকার মেয়েটা নন্দিনীর জিনিস পত্র দখল করে নিতে লাগল । সিদ্ধার্থকেও কমবেশী একই সমস্যার সন্মূখীন হতে হল । কাকা ,কাকিদের বললে তারা বলত "তোদের ই তো ভাইবোন একটু মানিয়েনে ।  কিন্তু একদিন একটি ঘটনা সমস্ত সীমা ছাড়িয়ে গেল । সেদিন কাকা ,কাকি কোথায় বেড়াতে গিয়েছিল মেয়েটাকে নিয়ে । বাড়ীতে কেবলমাএ কাকার ছেলে ছিল ।  সেদিন টিউশন থেকে বাড়ী ফিরতেই নন্দিনী এসে কাঁদতে কাঁদতে জড়িয়ে ধরল । নন্দিনী কাঁদতে কাঁদতে যা জানাল তাতে প্রথমাবস্থায় সিদ্ধার্থ হতভম্ব হয়ে গেল । বিকেলবেলা যখন সিদ্ধার্থ পড়তে গিয়েছিল তখন নন্দিনী বাড়ী ছিলনা । যখন সে বাড়ী ফেরে তখন খালি দাদা বাড়ী ছিল । সে ঘরে ঢুকে  বইপত্র  গোছাচ্ছিল তখন দাদা তাকে আচমকা জড়িয়ে ধরে পিছন দিক থেকে । সে যখন ছাড়তে বলে তখন দাদা বলে "চোপ শালী , আমাকে একদম বাধা দিতে আসবিনা ,  প্রথমদিন থেকেই  তোকে দেখেই  আমার ভালো লেগেছিল । তুই এই বয়সেই এত ডবকা , পরে কি হবে কে জানে ।"  নন্দিনী কোনোমতে ওকে ছাড়িয়ে ঘরে ঢুকে দরজা দেয় । এরপর নিজের দাদাকে দেখে বেরিয়ে আসে ।  সবটা শোনার পর আর মাথা ঠিক রাখতে পারেনি সিদ্ধার্থ । রাগে অন্ধ হয়ে অমিতাভের ঘরে ঢুকে উওম মধ্যম দেয় , যার ফলে অমিতাভের মুখ ও মাথা ফেটে যায় তা সত্ত্বেও যখন সিদ্ধার্থ থামছিলনা তখন অনেক বুঝিয়ে সুঝিয়ে ঠান্ডা করে । সন্ধ্যাবেলা বাড়ী ফিরে কাকা , কাকি অমিতাভের ওই অবস্থা দেখে রেগে গিয়ে সিদ্ধার্থকে মারধোর শুরু করে । অমিতাভ কি করেছে বললেও তারা বিশ্বাস করেনা বরং তারা নন্দিনীকেই কলঙ্কিত বলবার চেষ্টা করে । এরপরে কাকা ,কাকি মিলে ওদের দুজনকে অনাথ আশ্রমে পাঠিয়ে দেয় । সিদ্ধার্থ বাধা দেয়নি কারণ সে জানত বাবা  তাকে আর তার বোনকে উওরাধিকার করে গেছে , মালিকানা পাওয়া কেবল সময়ের অপেক্ষা । এই নিয়ে কাকা অবশ্য তিনবার ওদের কাছে এসেছে এবং বলেছে ওরা যদি বাড়ী আর ইনসিওরেন্স এর টাকাটা তার হাতে তুলে দেয় তবে সে নাকি ওদের দুই ভাই বোনকে বাড়ী নিয়ে যাবে । সিদ্ধার্থ স্বাভাবিকভাবেই এই কথায় রাজী হয়নি ।                                   (4) অনাথ আশ্রমে আসবার পর একটা মাস দুই ভাই বোনে ভালই  কাটিয়েছিল । অনেক বন্ধু হয়েছিল দুজনের ।  পাশেই এক স্কুলে অনাথ আশ্রমের সব বাচ্চারা পড়ত । এই এরিয়াটা অনেকটাই বড় আর জঙ্গুলে , রাতের বেলায় বেশ গা ছমছম করত । এমনভাবে দিনকাটছিল হঠাৎ বিনা মেঘে বজ্রপাত , একদিন সকাল বেলা উঠে দেখে নন্দিনী নেই ।ওরা এক ঘরেই শুত অথচ সকালবেলা দেখে বোন আর নেই ।  বহুদিন কেটে গেছে এই ঘটনার পরে । বহু খোঁজাখুঁজি করা , পুলিশ কমপ্লেইন কিছুতেই কিছু লাভ হয়নি ।     বোনটা যে কোথায় চলে গেল কোন সাগরের অতলে আদৌ সেখান থেকে ফিরে আসা সম্ভব কিনা কে জানে ?  এইসব ভাবতে ভাবতে সিদ্ধার্থর চোখে জল চলে আসছিল ,  অতীতের হাস্যজ্জ্বল দিনগুলো যেন কোন এক অদৃশ্য কালো মেঘমল্লারে ঢাকা পরে গিয়েছে চিরজীবনের মতন , আদৌ কোনোদিন ও নতুন সূর্যের উদয় হবে কিনা কে জানে ? সাতপাঁচ ভাবতে ভাবতে কখন যে কারেন্ট গেছে খেয়ালই করেনি । গরমে সারা শরীর ভিজে চুপচুপ করছে দেখে সিদ্ধার্থ ভাবল " যাই বারান্দার থেকে একটু হাওয়া খেয়ে আসি ।" বারান্দায় গিয়ে হাওয়া খেয়ে শরীরটা যেন একটু ঠান্ডা হল। হঠাৎ তার চোখ পড়ল দোতলার অন্যদিকের বারান্দায় , কে যেন ওখানে দাঁড়িয়ে আছে । অন্ধকারে একটু ভালো করে লক্ষ্য করে দেখল ওর খুব ভালো বন্ধু রাহুল দাঁড়িয়ে আছে । একবার ভালো করে দেখে দৌড়ে দৌড়ে যেইনা সেই ছায়ামূর্তির কাছে গিয়েছে অমনি সে হাওয়া , মূহুর্তের মধ্যে যেন ভ্যানিস হয়ে গেল । সে দুবার ডাকল রাহুলের নাম ধরে । কিন্তু কোনো উওর না পেয়ে ভাবল "নিশ্চয়ই  মালটা ঘরে ঢুকে গেছে । দাঁড়া মাঝরাতে ভয় দেখানো দেখাচ্ছি মজা ।"এই বলে রাহুলের দরজায় ধাক্কাতে লাগল । প্রায় 5 মিনিট পরে রাহুল দরজা খুলল । ঘুম জড়ানো গলায় রাহুল বলল   "কি হয়েছে ভাই ?"  । সিদ্ধার্থ অবাক হয়ে গেল ওকে দেখে ।জিজ্ঞেস করল " তুই একটু আগে বাইরে ছিলি না ? তোকে এতবার ডাকলাম তুই কোনো কথা না বলে হাওয়া হয়ে গেলি "। রাহুল অবাক হয়ে বলল   " আমি  কখন বাইরে গেলাম ? তুই ডাকলি বলে তো আমি উঠলাম ।" সিদ্ধার্থ ও বুঝতে পারলোনা ব্যাপারটা কী হল ?  এতক্ষণ ভাবছিল মনে হয় ঘরে ঢুকে গেছে , কিন্তু রাহুল তো ঘুম থেকে উঠল তবে ?     কোনোমতে বলল " রাহুল আমি তবে কাকে দেখলাম ?" । রাহুল বলল  "আমি বুঝেছি ব্যাপারটা ,    তুই রাতে বাইরে বেরোবিনা , সকাল বেলা সব বলব যা ঘুমো । " এই কথা শুনে চিন্তামগ্ন ভাবে সিদ্ধার্থ  ঘরে গেল । সারারাত চিন্তায় ঘুম না এলেও কখন যে ঘুমিয়ে পড়েছিল জানেনা । সকালবেলা রাহুলের ডাকে ঘুম ভাঙল । রাহুল বলল  " অনেক ঘুমিয়েছিস সিধু , ওঠ এবার কালকের ঘটনাটা খুলে বলি ।  তবে একটা কথা এই ঘটনাটা কাউকে জানাবিনা । কথা দে ?  " সিদ্ধার্থ ঘাড় নেড়ে হ্যাঁ বলল । রাহুল ঘটনাটা বলতে শুরু করল ,  "  আজ থেকে চার বছর আগেকার ঘটনা , তুই হয়তো জানিস যে আমি ছোটোবেলা থেকে এখানেই বড় হয়েছি । ছোটোবেলা থেকে একটা জিনিস খেয়াল করেছি  , মাঝেমধ্যে  অনেকে নিখোঁজ হয়ে যেত , তোর বোন নন্দিনীর মতো । বছরে কমপক্ষে দশ ,বারোজন নিখোঁজ হয়েযেত । যেহুতু এটা সরকারী অনাথ আশ্রম তাই কেউ কোনোকিছু স্টেপ নেয়নি । পুলিশ নিজের মতো তদন্ত করেছে , আবার প্রমাণ না পেয়ে কেস বন্ধ করে দিয়েছে । আসলে বাপ,মা  মরা বেওয়ারিস ছেলে ,মেয়েদের অন্তর্ধান রহস্য নিয়ে পুলিশ কেন মাথা ঘামাবে এটা আমরা বুঝেছিলাম । তো একবার আমার একটা বন্ধু  রোহিত  চার বছর আগে একবার নিখোঁজ হয়েযায় । বহু  খোঁজাখুঁজি করে যখন ওকে পেলামনা তখন আমাদের সবার মন খারাপ হতে লাগল । একদিন স্কুলে বিকেলবেলায় টিচার্স রুমের বাইরে দিয়ে আমি যাচ্ছিলাম । হঠাৎ একটা কথা শুনে আমি পাশে লুকিয়ে গেলাম ।  শুনলাম স্কুলের টিচাররা  কিছু আলোচনা করছে ।  জবা ম্যামকে বলতে শুনলাম " কি করে যে অনাথ আশ্রম কর্তৃপক্ষ  এমন একটা পরিত্যক্ত কবরস্থানে , বাচ্চাদের থাকার জন্য জায়গা করল ভাবতে অবাক লাগে । কত বিদেহী আত্মার কবর আছে এখানে ঠিক নেই , আপনারা এখনকার লোক বিশ্বাস করবেন কিনা জানিনা কিন্তু ব্যাপারটা ঠিক হয়নি । "  পার্থ স্যার বললেন  " বিশ্বাস করা না করবার কোনো প্রশ্নই আসেনা । আগে হলে বিশ্বাস করতামনা , কিন্তু এতগুলো বাচ্চা নিখোঁজ হয়ে যাচ্ছে কিভাবে ? যদি কোনো ক্রিমিনাল এই কাজ করত দেন পুলিশ নিশ্চয় ধরতে পারত । ঠিক কিনা ?"  এবার হেডস্যার বললেন " কথাটা সত্যি , কারণ যারাই নিখোঁজ হয়েছে প্রত্যেকে আমাদের জানিয়েছে যে ওরা যেন কাউকে দেখতে পাচ্ছে আর তারা ভীষণ ভাবে জ্বালাতন করছে  , কোনো কাজ স্বস্তিতে করতে দিচ্ছেনা ।  কিছুদিন পর তারাই নিখোঁজ হচ্ছে । "  অনেকক্ষণ পর প্রশান্ত বাবুকে বলতে শুনলাম                 "কালকে আমার সাথে এমন একটা ঘটনা ঘটেছে যেটা আমার সর্বাঙ্গ কাঁপিয়ে দিচ্ছে । " সবাই জিজ্ঞাসা করল  " কি হয়েছে প্রশান্তদা ??" উনি তখন কতকটা ভয়ের সুরেই বললেন  "কালকে রাতের বেলা শোবার আগে আমি ভেবেছিলাম পরীক্ষার খাতা গুলো দেখে রাখব । এমনিতেই সামনে রেজাল্ট আসছে , আর হয়তো সময় পাবোনা এই ভেবে চার তলার ঘরের কোয়ার্টার ছেড়ে নীচে টিচার্স রুমে এসে খাতা গুলো নিয়ে কোয়ার্টারে ফেরবার জন্য সিঁড়িতে পা দিতে যাব তখন দেখি স্কুল কম্পাউন্ডে কয়েকটি ছেলে দাঁড়িয়ে আছে । এত রাতে  ওরফ্যানএজ ছেড়ে কারা দাঁড়িয়ে আছে ? আমি একবার চিৎকার করে বললাম , " এই কারা ওখানে ? এত রাতে এখানে কি করছিস ? যা ফিরে যা নাহলে কিন্তু রাস্টিকেট করবো । " ওরা আমার দিকে না তাকিয়েই বললো " আমাদের সারাজীবনের ঘুম নষ্ট করে , এখন খুব পাচ্ছে না , আমাদের জীবনটা নষ্ট করেছিস , তোদের কখনো শান্তি পেতে দেবনা । "  আমি এবার খুব রেগে গেলাম , বললাম "একে তো রাতের বেলা স্কুল কম্পাউন্ডে ঘুরছো , আর ধরা পরে ভয় দেখাচ্ছ ?? তোদের দেখে নিই কালকে মজা দেখাব ।" এই বলে যেই টর্চ জ্বালিয়েছি দেখলাম মনোজ , টুকাই আর রোহিত । প্রত্যেকেই নিখোঁজ হয়ে গিয়েছিল । টর্চের আলো পড়তেই ওরা যেন হাওয়ায় মিলিয়ে গেল । আর সেই সাথে একটা হাড় কাঁপানো একটা হাঁসি শুনতে পেলাম । আমি অজ্ঞান হয়ে যেতাম , কিন্তু কোনোমতো কোয়ার্টারে দৌড়াতে দৌড়াতে ফিরে আসি ।"  এই অবধি বলে প্রশান্ত বাবু থামলেন । আর আমি ভয়ের চোটে জানালায় ধাক্কা খেতেই  , ঘর থেকে কে রে কেরে আওয়াজ এলো ।আমি কোনোমতে দৌড়ে এলাম । এরপরে কি হয়েছিল জানিস সিধু ? কিছুদিন বাদে প্রশান্ত স্যারকে ওনার ঘর থেকে মৃত অবস্থায় পাওয়া যায় ।ওনার গলায় দশটা আঙুল চেপে কে যেন মেরেছে । পুলিশ আজ ও কোনো কিনারা করতে পারিনি । আমার মনে হয় কবরস্থানের প্রেতাম্তারা যাকে দেখা দেয় তারাই নিখোঁজ হয়ে যায় । পরে নিখোঁজ হয়ে যাওয়া মানুষ , ধরে নে মৃত তারা অন্যদের নিয়ে যায় আর মেরে ফেলে । আগে এরকম হতোনা জানিসতো । পাঁচ ,ছয় বছর ধরে এমনটা হচ্ছে ।" এই অবধি বলে রাহুল থামলো । সিদ্ধার্থর মুখে ভয় , দূঃখ , চিন্তা মিলেমিশে একটা অদ্ভুত রুপ নিয়েছে ।কোনোমতে চোখের জল আড়াল করে বলল "তাহলে নন্দিনীও কি আর কোনোদিন ফিরবেনা , অন্যসবার মতো ? কিন্তু ওতো কোনোদিন বলেনি যে ও কাউকে দেখতে পাচ্ছে তাহলে ? আমি নিজেকে নিয়ে ভাবিনা , আমার কেউ নেই , তাই  আমি কাকে দেখতে পাই না পাই ,  মরি  কি বাঁচি যায় আসেনা কিন্তু আমার বোনের কি হলো রাহুল ?? রাহুল জানতো কি হতে পারে তাও সে কিছু বলতে পারলনা । সিদ্ধার্থকে কোনোমতে বুঝিয়ে সুঝিয়ে সে নিজের ঘরে ফিরে এলো । কিন্তু সমস্যা সত্যিই বেড়ে গেল সিদ্ধার্থর জন্য । দিনের বেলা সবসময় যেন অনেকের ছায়া  দেখতে পেতে লাগল । আর রাতের বেলাও সে অনেককেই পচা গলা বীভৎস রুপে দেখতে পেতে লাগল । বহুদিন হয়েগেল সে শান্তিতে ঘুমতে পারেনা , ঘুমের মধ্যে কাদের যেন দেখতে পায় । পড়াশুনো মন দিয়ে করতে পারছেনা । সবসময় যেন ভয়ে ভয়ে থাকে , মাঝেমধ্যে আতঁকে ওঠে । সিদ্ধার্থর এহেন পরিবর্তন টিচারদের চোখে পড়ল । তারা একদিন সিদ্ধার্থকে ডেকে কথা বলল এবং বোনের জন্য মন খারাপ না করতে বলল । আগে দিনের বেলায় কেবল ছায়ামূর্তি দেখতে পেল , এখন সবসময় পরিষ্কার দেখতে পেতে লাগল বীভৎস পচাগলা মূর্তি গুলোকে ।  একদিন দুপুরবেলায় সিধু (গল্পের সুবিধার্তে নামটি ছোটো করে দিলাম ) রাহুলকে ডেকে সমস্ত ঘটনা জানাল এবং সেই সাথে এও বলল হয়তো তার ও নিখোঁজ হবার দিন আসছে । রাহুল কিছু বলতে যাবে এমন সময় সে দেখল একটা ছায়া সরে গেল জানলার পাশ দিয়ে । এরপর সেদিন আর কোনো কথা হয়নি ।                                      (5) কিছুদিন বাদে একটা রবিবারের দুপুরবেলা । সিদ্ধার্থ স্নানে গিয়েছিল , এত গরম ও সহ্য করতে পারেনা ।হাজার হোক বড়োলোক বাপের কাছে সবসময় এসিতে থেকেছে অথচ অনাথ আশ্রমে ফ্যান ও ঘোরেনা ভালোকরে । স্নান করছে ভালো করে এমন সময় কলটা যেন কেউ বন্ধ করে দিল ।  চোখে সাবান লেগে থাকা সত্ত্বেও হাতড়ে হাতড়ে কলটা চালিয়ে কোনোমতে মুখ ধুল কিন্তু একি আশ্চর্য  হাজার ধুয়েও সাবান যেন আর যাচ্ছেনা । এমন মনে হচ্ছে কেউ যেন মুখে সাবান লাগিয়ে দিচ্ছে । কোনোমতে মুখ মুছে সে দেখল তার ই বয়সী কতগুলি ছেলেমেয়ে তাকে যেন ঘিরে ধরেছে । সিদ্ধার্থ তাকাতেই ওরা হাসিতে লুটিয়ে পড়ল । সিদ্ধার্থ এবার ভীষণ রেগে গেল , এই ধরনের ইয়ার্কি সে পছন্দ করেনা একেবারে । কোনোমতে তোয়ালে জড়িয়ে রেগে উদভ্রান্তের মতন বেরিয়ে যেতে গেল কিন্তু একি ?? দরজাটা বাইরের থেকে বন্ধ । এবার ভীষণ রেগে চিৎকার করে উঠল "কারারে তোরা এই ভাবে অসভ্যতা করছিস । দরজা খোল নয়তো হেডস্যারের কাছে কমপ্লেন করবো । " এবার ওরা হাসতে হাসতে বলল "এখনো বুঝতে পারছিস না আমরা কারা ? দরজাতো তুই দিয়ে রেখেছিলি আমরা এলাম কিকরে ? "  এবার সিদ্ধার্থ ভাবল সত্যি তো এরা কারা ? দরজাতো আমি দিয়ে রেখেছিলাম তবে এরা ভিতরে ঢুকল কিকরে ?? । এইসব চিন্তা করছে এইসময় ছেলেমেয়েগুলোর চেহারার বিকৃতি ঘটতে লাগল , ওদের শরীর পচাগলা জায়গা গুলো থেকে হাড় দেখা যাচ্ছিল ,আর চোখের জায়গায় দুটো বড়বড় গর্ত ,সেখানে আগুনের ভাঁটার মতো আলো জ্বলছে আর ফোঁটা ফোঁটা রক্ত ঝড়ছে কান্নার মতো । সিদ্ধার্থ প্রাণপণ চেষ্টা করতে লাগল দরজা খুলে বাইরে যাবার কিন্তু পারলনা । এমনসময় লাইটটাও অফ হয়ে গেল । আচমকা আক্রান্ত হয়ে সে টের পেল গলার উপর দশ আঙুলের নির্মম পেষণ,  মুক্তিলাভের আপ্রাণ চেষ্টায় নিস্ফল হয়ে জ্ঞান হারাবার আগের মুহুর্তে সে শুনতে পেল নরকের শয়তানের পৈশাচিক অট্টহাসি । চোখের সামনে একরাশ   সর্ষেফুল  ..........আর ক্ষীণ চেতনার জগতে .....কত দূর থেকে যেন কার গলার চেনা ভয়ার্ত করুণ  আর্তনাদ । গল্পটা এখানেই শেষ নয় .....পরে একটি পর্ব লিখবো কি লিখবোনা তা আপনাদের রিভিউ বলবে , আর লেখায় যদি কোনো ভূল ত্রুটি থাকে তো ছোটো ভাই ভেবে ক্ষমা করে দেবেন ..... 

