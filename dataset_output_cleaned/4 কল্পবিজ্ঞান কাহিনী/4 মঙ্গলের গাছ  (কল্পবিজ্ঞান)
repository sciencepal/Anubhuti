২৪৫৫ সাল : 

পৃথিবী বদলে গেছে অনেক। অনেক এগিয়েছে বিজ্ঞানও। গ্রাম বলে আর তেমন কিছু পাওয়া যায় না। শহর আর নগর সভ্যতায় ধ্বংস হয়ে গেছে সবুজ। শস্যশ্যামল মাঠে আজ বড় বড় কারখানা যেখানে আর্টিফিশিয়াল কালচার মিডিয়ামে মানুষের খাবারের জন্য শস্য তৈরি করা হয়, যাতে থাকে শুধু সেই পরিমাণ নিউট্রিয়েন্টস যা একজন মানুষের দরকার, তার বাড়তি একটুও না। CO2 থেকে O2 তে রূপান্তরিত করার জন্য আজ আর অরণ্যের প্রয়োজন হয় না। তার জন্য রয়েছে সমুদ্রে ভাসমান Cell Island যা একই সাথে ব্যাটারি বা Power Plant এর ও কাজ করে। ভারত মহাসাগরে এই রকম ভাসমান Cell Island রয়েছে ১০৬টা যেখানে Genetically Designed Plant-এর অরণ্যসমূহ সমুদ্রের জল, সূর্যের আলো আর বাতাসের CO2 কে শোষণ করে প্রচুর পরিমাণে ফেরত দেয় অক্সিজেন, গ্লুকোজ আর প্রচুর পরিমাণ বিদ্যুৎ যা ভারত সহ প্রতিবেশী দেশগুলির বিদ্যুৎ চাহিদা মেটায়। শুধু ভারত নয় পৃথিবীর সমস্ত দেশ এইভাবে চলছে। একজন বিজ্ঞানীর পেটেন্ট নেওয়া আবিষ্কারের ওপর ভর করে। তিনি হলেন জেনেটিক্যাল ইঞ্জিনিয়ার ক্রোমাস-৩। 

ক্রোমাস-৩ গত ১৭ বছর ধরে যে বিষয়টা নিয়ে গবেষণা করছেন সেটা হল একটা Nucleus Modifier Tree, যেই গাছ, তার ক্ষমতাবলে পরমাণুর নিউক্লিয়াস বিভাজন করে পদার্থের পরিবর্তন ঘটাতে পারে। তাঁর এই গবেষণা পূর্ণতা পেলে অসম্ভব সম্ভব হয়ে যাবে। মঙ্গল গ্রহের বায়ুমণ্ডলকেই পুরো বদলে দেওয়া যাবে। ওখানের বায়ুমণ্ডলে যে সিংহভাগ CO2 আছে তাকে শোষণ করে O2 বানিয়ে নিতে পারবে ওই গাছ আর অবশিষ্ট কার্বনকে নিউক্লিয়াস বিভাজন ঘটিয়ে পরিণত করবে হাইড্রোজেন-এ যার থেকে তৈরি করা যাবে জল। 

শুধু তাই নয় এই গাছগুলির উচ্চতা রাখা হবে প্রায় হাফ কিমি। ফলে এই ধরনের গাছ দিয়ে মঙ্গলের ধূলিঝড় থেকেও আড়াল পাওয়া যাবে। তাঁর এই গবেষণা সফল হলে মানুষ পাকাপাকি ভাবে বসতি গডতে পারবে মঙ্গল গ্রহে। তা না হলেও কতগুলো Mars Exploration Station (মঙ্গল সংক্রান্ত গবেষণা কেন্দ্র যেখানে বিজ্ঞানীরা মঙ্গলকে নিয়ে গবেষণা করেন) বাদ দিয়েও মানুষ বাস করার মত কতগুলো শহর তো তৈরি করা যাবে। 

৩ মাস পর: 

রাত ৩ টে ৫৫ মিনিট, ক্রোমাস-৩ ভারত মহাসাগরে ভাসমান Cell Island-এ তাঁর রিসার্চ ইনিষ্টিটিউটে তাঁর কম্পিউটারে শেষমেশ Nucleus Modifier Tree–এর DNA -এর বিটা ভার্সন এর ৯৭৭ টা Bug Fixing করার কাজ সবেমাত্র শেষ করে ফেললেন। তাঁর সুপার কম্পিউটারে 4-Dমডেলিং-এ সুন্দরভাবে দেখাচ্ছে কিভাবে সময়ের সাপেক্ষে বেড়ে উঠবে গাছটা। না: আর কোনও ভুল নেই। ৪৩৮৮ তা ক্রোমোজোম তাতে আরও কয়েক-লাখ করে জিন, সব নির্ভুল। এবার তাঁর শান্তিতে ঘুমানোর সময় হয়েছে। এইভাবে বিছানার দিকে এগোতে যাচ্ছেন, তখন তাঁর মনে পড়লো, না আজতো ব্রেনটা Synchronize করা হয়নি। ক্রোমাস-৩ –এর ৩৫৭ বছর বয়সের মধ্যে গত ৩৩০ বছরের জ্ঞান ও বাকি সবকিছুর backup আছে এই সুপার কম্পিউটারে। ক্রোমাস-৩ ফিরে এলেন তাঁর কম্পিউটারের কাছে। চেয়ারে বসে চোখ বন্ধ করলেন। তাঁর ব্রেনে বসানো আর্টিফিশিয়াল ট্রান্সমিটারের সাথে auto connect হয়ে গেল তাঁর কম্পিউটার এর Wireless. Synchronization শুরু হয়ে গেল। 

প্রায় পাঁচ মিনিট পরে চোখ খুললেন তিনি অস্থির হয়ে। চোখ খুলে দেখলেন synchronization ৯৫% হয়ে থেমে গেছে। একমিনিটের কাজে পাঁচ মিনিটের বেশি সময় লাগলে কার না বিরক্তি লাগে! Synchronization Cancel করে দিয়ে তিনি তাঁর বিছানায় ঘুমাতে চললেন। যাওয়ার আগে তিনি তাঁর টবে লাগানো গাছের পাতাকে হাত দিয়ে ছুঁলেন, লজ্জাবতী গাছের মতো বন্ধ হয়ে গেল গাছটার সব পাতাগুলো, আর পাতাগুলোর ওপর থেকে সহস্র জোনাকির মত যে আলোগুলো এতক্ষণ সারা ঘরকে আলোকিত করছিলো, তা বন্ধ হয়ে গেলো। বিছানায় উঠে তিনি তাঁর রিসার্চ টিমের প্রধান, জুডাসকে ম্যাসেজ করলেন যাতে সে কাল সকালে উঠে ঐ নিউক্লিয়ার –ট্রির কৃত্রিম বীজ তৈরির কাজ শুরু করে দেয়। প্রথমে ১২০০০ বীজ তৈরি করলেই হবে, Artificial Seed Culture Medium –এ তৈরি হতে বড়জোর লাগবে ২ দিন। ক্রোমাস-৩-র সবেমাত্র ঘুম এসেছে, এমন সময় তাঁর সুপার কম্পিউটারের স্ক্রিনটা হঠাৎ blink করে আবার নিভে গেল! 

পরের দিন সকাল ১০টায় উঠে ক্রোমাস-৩ তাঁর রিসার্চ টিমের প্রধান, জুডাসকে কৃত্রিম বীজ তৈরির কাজ কতদূর এগিয়েছে তা জিজ্ঞাস করলে, সে ঘাবড়ে গিয়ে থতমত খেয়ে বলল ঠিক সময়েই বীজ তৈরি হয়ে যাবে। ক্রোমাস-৩ বলল “তাহলে এই শনিবারের Mars Voyager-এ এইগুলো পাঠিয়ে দেওয়া যাবে মঙ্গলে।” 

পরিকল্পনা মাফিক Mars Voyager –এ করে মঙ্গলের একটা Mars Exploration Station-এ পাঠানো হল বীজগুলো। তারপর সেখান থেকে কতগুলো Mars Exploring Vehicle বের হয়ে গেল বীজ গুলো লাগানোর জন্য। 

৫ দিন পর: 

গতকাল থেকেই কিছু কিছু করে অঙ্কুরিত হতে শুরু করেছে বীজগুলো মঙ্গলের মাটিতে আর ক্রোমাস-৩-র তাই কোন বিশ্রাম নেই। মঙ্গলের Satellite থেকে পাঠানো লাইভ ফুটেজে চোখ রেখে চলেছেন তিনি। কিন্তু আজ সকাল থেকেই তার মনে কেমন একটা খটকা লাগছে। 4-D modeling-এ যেরকম পাওয়া গিয়েছিল, তার থেকে গাছগুলো কেমন একটু আলাদা. গাছগুলোর বৃদ্ধির হার Theoretical Model-এর প্রায় দ্বিগুণ। প্রথমে তিনি ভাবলেন অন্য গ্রহ বলে হয়ত Theoretical আর Practical –এর তফাতটা একটু বেশি। কিন্তু তাঁর আশঙ্কা সত্যি বলে প্রমাণিত হল যখন তিনি সন্ধ্যায় Mars Exploration Station থেকে e-mail পেলেন যে, গাছগুলোর বৃদ্ধির হার Theoretical Model-এর প্রায় ১০ গুন হয়ে গেছে। যদি এটা না থামানো যায় তাহলে এই গাছের জঙ্গল হয়ত পুরো মঙ্গলকে ঢেকে দেবে! এই রকম বিশৃঙ্খলার সময় পিছন থেকে একটা কণ্ঠস্বর শুনতে পেলেন- “কি স্যার, ইমেলে কি লেখা ছিল? গাছ গুলো ১০ গুন হারে বাড়ছে?” জুডাসের কণ্ঠস্বর। 

চমকে গিয়ে ক্রোমাস-৩ জিজ্ঞাসা করলেন- “তুমি জানলে কি করে?” 

“আমি সব জানি Scientist ক্রোমাস-৩” –উত্তর দিল জুডাস। 

-মানে? 

-মানেটা হল আপনার মডেলিং-এ কোনও ভুল ছিল না। 

-তাহলে এসব গণ্ডগোল হচ্ছে কোত্থেকে? 

হাঃ হাঃ হাঃ করে একটা অট্টহাসি হেসে উত্তর দিল জুডাস, “ আমি ৪৩৮৮ টা ক্রোমোজোমের সাথে ১২ টা Malicious Chromosome যোগ করে দিয়েছি, যাতে…” 

মাঝখানে থামিয়ে রাগে কাঁপতে কাঁপতে ক্রোমাস-৩ বললেন, “You Bloody Rascal, তুমি করেছ এসব? কেন? কখন? কিভাবে?” 

-উত্তেজিত হবেন না সায়েন্টিস্ট। যেদিন আপনার কাজটা পুরো শেষ হল তখনই আপনার কম্পিউটার হ্যাক করে…” 

জুডাসকে আবার থামিয়ে ক্রোমাস-৩ বলল, “এবার আমি বুঝতে পারছি, কেন ওদিন আমার কম্পিউটারে Brain Synchronized হতে অত সময় লাগছিল। তোমাকে আমি ছাড়বনা।” বলে জুডাসকে আক্রমণ করার জন্য এগিয়ে গেলেন ক্রোমাস-৩। সাথে সাথে জুডাস তাঁর দিকে পিস্তল তাক করে বললেন, “দাঁড়ান, আমি নই, আপনি মরবেন, আর তারপর আমি হব পৃথিবীর সবথেকে বড় বিজ্ঞানী।” 

-“না, তুমি আমাকে মারতে পারবে না। আমার নাম ক্রোমাস-৩, কারণ এটা আমার তৃতীয় জন্ম, জন্ম ঠিক নয় তৃতীয় দেহান্তর। তুমি আমাকে মেরে ফেললেও আমার DNA থেকে আমার বডি পুনরুৎপাদন করে আমার Brain –এর Backup টা Restore করলেই I’m back again.” 

জুডাস বলল, “কিন্তু করবেটা কে শুনি? আপনাকে মেরে ফেলার পর আপনার Backup –টা আমি নিজের মধ্যে Install করে নেব, তারপর আপনার কম্পিউটারটা…” 

দুজনকে চমক দিয়ে কম্পিউটারে বেজে উঠলো একটা e-mail Tone। দুজনের চোখ কম্পিউটারের দিকে, কিন্তু জুডাসের হাতের পিস্তল ক্রোমাস-৩ –এর দিকে তাক করা। 

Mars Exploration Station থেকে মেল এসেছে- “Professor Chromas-3, please take any immediate step. The height and growth rate of your Neucleous Modifier Tree is very much beyond your anticipation. In every hour their forests are becoming twice in size. These trees are also producing toxic radioactive isotopes of various gases instead of O2.” 

জুডাসের এই অন্যমনস্কতার সুযোগে ক্রোমাস-৩ দৌড়ে পালাতে গেল, আর সেই সঙ্গে গর্জে উঠল জুডাসের পিস্তল। গুলিটা ক্রোমাস-৩ কে ভেদ করে গিয়ে লাগলো সুপার কম্পিউটারের Cooling Unit-এর একটা Liquid Nitrogen Cylinder-এ। কয়েক সেকেন্ডের মধ্যে ঘরটা অক্সিজেন শূন্য হয়ে নাইট্রোজেনে পুরো ভরে গেল আর সিলিন্ডারটা বিস্ফোরণের সময় N2 আর O2 এর বিক্রিয়ায় তৈরি হওয়া শ্বাসরোধকারী নাইট্রাস অক্সাইডের (N2O) জন্য অজ্ঞান হয়ে গেল দুজনেই। বেজে উঠল সাইরেন। আশেপাশের ল্যাব থেকে অন্য রিসার্চাররা ছুটে এলো। Sky Shuttle –এ করে দুজনকেই নিয়ে যাওয়া হল Cell Island থেকে ১০০ কিমি দূরে চেন্নাইয়ের হাসপাতালে... 

ওদিকে NASA তে জরুরী মীটিং বসলো যে এই অবস্থায় কি করা যায় মঙ্গলকে বাঁচানো যায় এই নিয়ে। মিটিং শেষ হল। মিটিঙের সিদ্ধান্ত অনুযায়ী, চাঁদের মিলিটারি বেস থেকে পরপর ১০০টা Fighter Spaceship রওনা দিল মঙ্গলের দিকে। Atomic Missile সাথে নিয়ে যার সাহায্যে কয়েক কিমি লম্বা জঙ্গলকে ছাই –এ পরিণত করে দেওয়া হবে। ছয় ঘণ্টা পর পৌঁছে স্পেসশিপগুলি শুরু করল Atomic Missile বম্বিং। কিন্তু তাতে ফল হল আরও খারাপ। Nucleus Modifier Tree তার ক্ষমতাবলে Atomic Missile এর Radio Active Element এর শক্তি শোষণ করে হয়ে উঠল আরও ভয়ঙ্কর। আরও দ্রুত বার হতে লাগলো আর সাথে মঙ্গলের বায়ুমণ্ডল ভরে উঠতে লাগলো বিভিন্ন গ্যাস এর তেজস্ক্রিয় আইসোটোপ –এ। অধিকাংশ Mars Exploration Station –ই চলে গেল Nucleus Modifier Tree এর জঙ্গলের তলায়... তবে এবার কি উপায়? 

NASA তে আবার বসল জরুরী মিটিং। না, এই বিপদ থেকে বেরনোর জন্য ক্রোমাস-৩ কেই দরকার। কিন্তু তিনি যে হাসপাতালে এখনও সংজ্ঞাহীন! 

শেষ পর্যন্ত উপায় পাওয়া গেলো। ক্রোমাস-৩ এর ব্রেন কানেক্ট করা হল এক কম্পিউটার সিস্টেম এর সাথে, আর তার সাথে কানেক্ট করা হল একটা হিউম্যানয়েড রোবটের সিস্টেম। যার ফলে সংজ্ঞাহীন ক্রোমাস-৩ –এর ব্রেনের সাথে যোগাযোগ করা যাবে, তবে সেটা স্বপ্নের মাধ্যমে। অর্থাৎ, তখন রোবটটা হবে ক্রোমাস-৩ এর প্রতিরূপ যাকে পরিচালনা করবে সংজ্ঞাহীন ক্রোমাস-৩ তার স্বপ্নের মধ্য দিয়ে। ক্রোমাস-৩ স্বপ্নে তাই দেখবেন যা তার রোবটের চোখে বসানো ক্যামেরা দেখাবে, তাই শুনবে যা ওই রোবটের কানে বসানো মাইক্রোফোন শোনাবে, আর রোবটটা তাই করবে যা ক্রোমাস-৩ তার স্বপ্নে নিজে করতে চাইবেন। 

রোবটটাকে পুরো ঘটনার বর্ণনা দেওয়া হল। সে ফিরে চলল Cell Island-এ। ওই রোবট তার মেকানিক্যাল গতির জোরে আর তার সাথে স্বপ্নের মধ্যে মনের গতি যে দ্রুত হয় তার জোরে তিন মাসের কাজ শেষ করে ফেলল মাত্র তিন ঘণ্টায়। বানানো হল এক ভাইরাস, যাকে মডিফাই করার ক্ষমতা ওই নিউক্লিয়ার ট্রিয়ের নেই এবং ওই ভাইরাস গাছগুলোকে তো মেরে ফেলবেই আর তার সাথে তাদের দেহগুলোকে পচিয়ে মাটিতে পরিণত করবে। ভাইরাস এর ক্রোমোজোমের DNA –এর Chemical Formula আর Structure-টা ইমেল করা হল অবশিষ্ট Mars Exploration Station-গুলোতে। তারা ওখান থেকে ভাইরাসটা তৈরি করে ছড়িয়ে দিতে লাগলো মঙ্গলের বায়ুমণ্ডলে। গাছগুলো পুরোপুরি ধ্বংস হয়ে যাওয়া আর ক্রোমাস-৩ এর ভালো হয়ে ওঠা এবার শুধু সময়ের অপেক্ষা। হয়তো সুস্থ হয়ে তিনি আবার এই বিষয়ে গবেষণা চালাবেন মঙ্গলকে মানুষের বাসযোগ্য করার জন্য। আর জুডাস; কোর্টে তার ব্রেন ফরম্যাট করে দেওয়ার নির্দেশ দেওয়া হয়েছে অর্থাৎ তার অর্জিত জ্ঞান, তার আবেগ সব মুছে দেওয়া হবে আর সে পরিণত হবে এক সাধারণ মানুষ এ। 

