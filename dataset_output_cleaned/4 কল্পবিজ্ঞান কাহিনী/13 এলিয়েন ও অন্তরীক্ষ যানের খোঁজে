পশ্চিমী আমেরিকা যুক্তরাষ্ট্রের নেভেদা স্টেট। এর দক্ষিণে অবস্থিত এক মিলিটারি বেজ এরিয়া, যার নাম এরিয়া-একান্ন। পৃথিবীর সবচে সুরক্ষিত অঞ্চলের মধ্যে এটি একটি। এই সুরক্ষিত ঘেরা বেষ্টিত এলাকার ভেতর কারওপ্রবেশের অধিকার নেই। স্থানটি আয়তনে প্রায় ২৬০০ বর্গ কিলোমিটার। পৃথিবীর একটা বিশাল অংশের মানুষের ধারণা যে ওখানে এলিয়েন নিয়ে গবেষণা করা হয়। 

এর প্রবেশ দ্বারের পথের এক ধারে লেখা আছে, ‘এ এলাকায় প্রবেশের চেষ্টা করলেই তাকে গুলি করা হবে।' এখনকার তালিকা ভুক্ত কর্মীদের ছাড়া আর কাউকেই এখানে ঢুকতে দেওয়া হয় না। তবু ভুল বশত কেউ ঢুকে গেলেসে লাশ হয়ে ফিরে আসে। আসলে এখানে আছে আমেরিকার গোপন সামরিক বাহিনীর অপারেশন ঘাঁটি। এখানে বেশ কিছু সামরিক হাওয়াই আড্ডা ছাড়াও কিছু কিছু গোপনীয় গবেষণাগারও আছে। পরীক্ষামূলকউড়োজাহাজ তৈরি ও অস্ত্রশস্ত্রের সিস্টেমের পরীক্ষা নিরীক্ষা এখানে চলতে থাকে। এর মধ্যে দু একটি অতি সংবেদনশীল গোপন গবেষণাগারে কি নিয়ে গবেষণা হয় তা কিন্তু সাধারণের কাছে একেবারেই অজ্ঞাত। 

এখানকার কর্মরত পদার্থ বিজ্ঞানী বব লেজার বলেন, সেখানে রেটিকুলাম-৪ নামক জ্যোতিষ্ক থেকে আসা এলিয়েন এবং এক ফ্লাইং সসার রয়েছে। ফ্লাইং সসার মানে হল অন্য জ্যোতিষ্ক মণ্ডল থেকে আসা অজ্ঞাত অন্তরীক্ষযান। যাকে আমরা উড়ন চাকতিও বলে থাকি। এই উড়ন চাকতি দিয়েই নাকি ভিন গ্রহের প্রাণীদের আমাদের পৃথিবীতে আগমন ঘটে। আর এই প্রাণীদের আমরা বলি, এলিয়েন। এখানকার কর্ম-কর্তারা দাবি করেছেন যে বেতারতরঙ্গের মাধ্যমে এখান থেকে ভিন গ্রহের প্রাণীদের সাথে যোগাযোগ করা সম্ভব হয়েছে। 

এই এরিয়া-৫১-র চারপাশে ঘিরে আছে কিছু সাধারণ জনবসতি। এখানে আছে ছোট বড় সব গ্রাম--নাম তার রাচেল, এলোমা, এস স্প্রিং, ক্রিস্টাল, মার্কারী এই সব। মার্কারী গ্রাম নেভেদা রাজ্যের একেবারে দক্ষিণে রয়েছে। গ্রামেকয়েক ঘর লোকের বাস। এর নিকটতম নগর হল, লাস ভেগাস। মার্কারী গ্রামের প্রায় পাশ ঘেঁষা হল এরিয়া-৫১, সেই গোপনীয় সংরক্ষিত এলাকা। গ্রামের শেষের উত্তর দিকেই এর এক প্রবেশ রাস্তা রয়েছে। 

মার্কারী ভিলেজের ছেলে-মেয়ে রিয়ন, গ্রেস, টেলার, লাইলা, এয়লা। ওরা ছোট থেকেই পরস্পর বন্ধু। বাচ্চা বেলা থেকে এক জাগায় খেলে বেড়িয়ে অভ্যস্ত। এখানকার রহস্য ঘেরা কল্পবিজ্ঞানের কথা ওরাও অনেক শুনেছে। এগ্রামের বয়স্কদের মুখে ওরাও অনেকবার শুনেছে,গ্রামের লোকরা নাকি দেখেছে রাতের অদ্ভুত সেই অন্তরীক্ষ যানকে। ওগুলোর আকার নাকি গোলাকার। ঠিক যেন বলয়ের আকারের মত। রিঙের আকৃতি যেমনটা হয়। তারভেতরটা থাকে আবছা আলোময়। আর তার নিচের তিন জাগার ছিদ্র পথ দিয়ে বেরিয়ে আসে বেশ জোরালো আলোর ফোয়ারা। এর গতি নাকি ভীষণ। নিমেষের মধ্যে আকাশ ভেদ করে চোখের বাইরে বেরিয়ে যায় ! দ্রুততমগতিতে আকাশ চিরে যাবার সময় এক অদ্ভুত শব্দের সৃষ্টি হয়। অনেকটা সাঁ সাঁ স্যাৎ, ব্যাস অন্তরীক্ষ যান মুহূর্তের মাঝে ভেনিস হয়ে যায়। 

শিশু-কিশোর মনে কৌতূহল থাকে সব চে বেশী। ওরা শুনে আসছে যে ওই এলাকায় নাকি এলিয়েনদের বাস। এলিয়েনরা ছোট ছেলে-মেয়েদের নাকি খুব ভালবাসে। এমন কি ওদের সঙ্গে ওরা খেলা করতেও ভালবাসে। ওরাঅজ্ঞাত ভিন গ্রহ থেকে আসা উড়ানের কথাও জেনেছে। এ সবের অনেক কিছুই অবশ্য এখানকার ছেলে-মেয়েদের শোনা কথা বা রূপকথার মত গল্পে পড়া। ওরা এও জানে এ জাগার উত্তরে আছে সুন্দর এক ঝিল, যার নাম, গ্রুম। আর এই গ্রুম ঝিলের উত্তর পশ্চিমে আছে এক মরুস্থল। তার নাম মাজবে মরুস্থল। 

রিয়ন বলে, ‘এক এলিয়েন শিশুও নাকি সেখানে ঘুরে বেড়ায়, ওকে একটা ঘেরা জাগায় রাখা হয়েছে।‘ 

লাইলা বলে, 'আমার গ্র্যান্ড ফাদারও বলেছে, ওখানে নাকি এলিয়েনরা ভিন গ্রহ থেকে আসে, আবার কাজকর্ম সেরে নিজের গ্রহে তারা ফিরে যায় !’ 

গ্রেস, টেলার, এয়লা আশ্চর্য হয়ে সে সব গল্প শোনে। এদের মধ্যে এয়লা অসম্ভব প্রকারের ভীতু। সে চোখ বড় বড় করে জরজর হয়ে সবার দিকে তাকিয়ে থাকে। টেলরও ভীতু প্রকৃতির। সে হঠাৎ সাহসী হয়েই আবার ভীত হয়েপড়ে। কিন্তু লাইলা রিয়ন আর গ্রেস ভীষণ, ভীষণ সাহসী। এমন কি ওদের মনের মাঝে কখনও কখনও জীবনের ঝুঁকি নেবার মত সাহস গজিয়ে ওঠে। লাইলা তো প্রায়ই বলে, চল না আমরা এরিয়া-৫১ ঘুরে আসি ? এলিয়েনকেএকবার দেখে আসি ! 

গ্রেস বলে, ‘আমারও দেখতে ইচ্ছে হয় রে ! আর ওই অন্তরীক্ষ উড়ান যার মধ্যে এলিয়েনরা বসে থাকে।...ওঃ, ভাবতেই শরীরে কেমন যেন রোমাঞ্চ জেগে ওঠে !’ 

রিয়ন ওদের মধ্যে বড়, সে চুপ করে কি যেন ভাবে। তারপর মুখ তুলে বলে ওঠে, ‘চল না আমরা একদিন অভিযানে বেরিয়ে পড়ি। আমরা তিনজন পারি নাকি--ওই এরিয়া-৫১-এর ঘেরা বন্দি পার করে ওখানকার গোপনএয়ারপোর্ট, গোপন গবেষণা গৃহ, যেখানে এলিয়েন নিয়ে গবেষণা চলছে, সে সব চুপি চুপি দেখে আসতে ?’ 

লাইলার চোখ দুটো যেন আনন্দে জ্বলে ওঠে, ও বলে, ‘বা, তা হলে খুব ভাল হবে, আমরা ওই গ্রুম ঝিল আর মরুস্থলও দেখে আসবো।‘ 

গ্রেস বলে, ‘তা কি করে হবে ? সে তো অনেক, অনেক দূরে !’ 

রিয়ন গ্রেসকে সমর্থন করে বলে ওঠে, ‘তা ঠিক, অত দূর আমরা হেঁটে পৌঁছাতেই পারবো না ! কিন্তু সমস্যা কি জানিস, ঘরে না জানিয়ে আমাদের বের হতে হবে আর তাড়াতাড়ি ফিরেও আসতে হবে।‘ 

হাসল গ্রেস, বলল, ‘অবশ্য যদি আমরা বেঁচে থাকি। একটা গুলি কিংবা হঠাৎ একটা বোমা এসে যদি আমাদের মাঝে ফাটে আর আমরা.তা হলে—‘ 

রিয়ন বলে ওঠে, ‘তবে থাক তোরা ঘরে বসে, তোদের আর যেতে হবে না, তোরা না গেলেও আমি একদিন ঠিক করেছি, একাই বেরিয়ে পড়বো।‘ 

--‘না, না’, গ্রেস ও লাইলা এক সঙ্গেই প্রায় বলে উঠলো,’ আমিও যাবো’ 

এমনি ভাবনায় ওরা অনেক দিন থেকেই অনুপ্রাণিত হয়ে আছে। সামান্য দূরের ঘেরা বন্দির ভেতরের রহস্য যেন ওদের বহুদিন ধরে হাত ছানি দিয়ে ডেকে আসছে ! কিন্তু এত দিন আর যাওয়া হয়ে ওঠেনি। এতটা সাহস ওরা করেউঠতে পারেনি। আজ ওরা বড় হয়েছে। গ্রেস এগার বছরের, লাইলা ন বছরে পা দিলো আর রিয়ানের তের বছর চলেছে। স্থানকালপাত্র সব মিলিয়ে ওরা সাধারণ আর দশটা বাচ্চা থেকে অনেকটাই সাহসী তাতে সন্দেহ নেই ! 

সেদিন গভীর রাত। গ্রেস, রিয়ন আর লাইলা পা টিপে টিপে নিজেদের ঘরের বাইরে বেরিয়ে এলো। ওরা একসঙ্গে মিলিত হয়ে রওনা দিলো সেই গভীর জঙ্গলের দিকে। সেই শ্বাপদ সঙ্কুল এরিয়া-৫১-এর দিকে। সেখানেচারদিকে ছড়িয়ে আছে শত্রু আর শত্রু। আছে কিম্ভূতকিমাকার সব রক্ষীদল হাতে তাদের রয়েছে বন্দুক। অনধিকার প্রবেশকারীদের ওরা ছেড়ে কথা বলবে না। 

ওরা এসে পড়লো প্রবেশ রাস্তায়। দেখতে পেলো সেই বোর্ড, যেখানে প্রবেশের ভয়ঙ্কর সতর্কতা জারি করা আছে। গ্রেস বোর্ডের দিকে একবার নজর দেবার চেষ্টা করলো। আবছা চাঁদের আলোয় কিছুই পড়া যাচ্ছিলো না। সোজারাস্তা অনেকখানি দূর চলে গেছে। বনের মাঝ থেকে মাঝে মাঝে অদ্ভুত ধরনের শব্দ কানে এসে লাগছে। না, ওদের মাঝে যেন তেমন ভয় নেই। ওরা যে আজ জীবনের ঝুঁকি নিয়ে বেরিয়েছে। অনেক সময় এমনি হয়, ঝোঁকআকাঙ্ক্ষা পূরণের জন্যে মানুষ যেন প্রাণপণ করে বসে থাকে ! 

ওদের হাতে হাতিয়ার আছে, আছে মোবাইল আর সামান্য পরিমাণে জল ও খাবার। প্রয়োজনে ওরা মোবাইলের টর্চে পথ দেখে নেবে বা সামনের বিপদের সম্ভাবনা কিছুটা আঁচ করে নেবে। 

সড় সড় সড় গাছের পাতাগুলি হঠাৎ নড়ে উঠলো। ওরা চুপ হয়ে এক জাগায় দাঁড়িয়ে পড়লো। না, আলো জ্বালানো যাবে না, আশপাশে সৈনরক্ষীরা যদি থেকে থাকে তবে ওরা ওদের লক্ষ্য করে গুলি ছুঁড়তে পারে ! কিছু সময়পরে ওরা আবার হাঁটা শুরু করল। প্রায় এক ঘণ্টা কেটে গেছে, ওরা প্রায় পাঁচ কিলো মিটার ভেতরে প্রবেশ করে গেছে। আপাতত কোন বিপদ ওদের কাবু করতে পারেনি।.পথে অনেক রকম শব্দ ওরা শুনতে পেয়েছে। সাপ,জন্তু-জানোয়ারদের এপাশ থেকে ওপাশে সরে যেতে দেখেছে। 

এবার ওদের সামনে সত্যি বুঝি বিপদ এসে দাঁড়ালো। এক জাগায় এসে ওরা দেখল সেখান থেকে সরু সরু রাস্তা তিন দিকে চলে গেছে। এবার, এবার কি করবে ওরা ? চাঁদনী আলো তখন নেই বললেই চলে। ডুবে যাওয়া চাঁদেরম্লান আলো গাছের আড়াল থেকে শাখা প্রশাখার আবডাল দিয়ে চুয়িয়ে পড়ছিল। সেই ক্ষীণ আলোয় ওদের চোখে পড়লো, খাম্বার মাথায় একটা বোর্ড ঝুলছে। ওরা সে দিকেই এগিয়ে গেলো। কিছু লেখা আছে তাতে কিন্তু অস্পষ্টআলোক কিছুই বোঝা যাচ্ছিলো না। ওরা এবার সতর্কতা নিয়ে চারপাশে তাকিয়ে নিলো। মোবাইল বের করলো, তার থেকে টর্চ জ্বালল। খুব সন্তর্পণে পড়ে নিলো--অনধিকার প্রবেশ কারীদের আবার সাবধান করে দেওয়া আছে।ভুলে এসে গেলে তারা যেন তৎক্ষণাৎ এ এরিয়ার বাইরে বেরিয়ে যায়। আর শেষে লেখা আছে আর ৫ কিলো মিটার দূরে আছে ড্রিমল্যান্ড পরীক্ষণ হাওয়াই আড্ডা। 

অন্য রাস্তাগুলিতেও নিশ্চয় এমনি বোর্ড লাগা থাকবে ভেবে ওরা অন্য রাস্তার দিকে এগিয়ে গেলো। হ্যাঁ, লাগা আছে বোর্ড। বোর্ডে লেখা আছে--এখন থেকে ১৮ কি.মি.দূরত্বে আছে উড়ান পরীক্ষা কেন্দ্র প্যারাডাইস রেঞ্জ। রিয়নফিসফিস করে বলে উঠলো, ‘না এ পথে যাবার দরকার নেই। তা ছাড়া অনেক দুরও হবে।‘ এবার তৃতীয় রাস্তার মুখের দিকে ওরা এগিয়ে গেলো। না, এখানে কোন বোর্ড তো লাগা নেই ! তবে ওরা কি ভাবে জানবে যে এ রাস্তাকোথায় গেছে ? 

লাইলা চাপা স্বরে বলে উঠলো, ‘তা হলে হয়ত এই রাস্তা গেছে এলিয়েনদের গবেষণাগারের দিকে।‘ 

ঠিক এমনি সময় দূর থেকে সাঁ সাঁ একটা শব্দ ভেসে আসতে লাগল। মুহূর্তের মধ্যে বোঝা গেলো কোন দ্রুতগামী যান মাটি পথে অথবা আকাশ পথে ছুটে আসছে ! ওরা চট করে গিয়ে একটা বড় গাছের আড়ালে দাঁড়ালো। এবারদেখা গেলো অনেক আলোর ছটা চারদিকে ঘুরে যাচ্ছে ! তৎক্ষণাৎ কানের পর্দা ফাটার মত আওয়াজ করে একটা বায়ুযান ওদের মাথার ওপর থেকে উড়ে গেলো। নিশ্চয় ওই বিমানটা শেষ রাতের সার্চে বেরিয়েছে। রিয়ন ওরাদেখেছে ওদের গ্রামেও অনেক রাতে এমনি তীব্র আলোক ছাটায় রশ্মি এসে পড়ে। এটাও সেই ব্যাপার সন্দেহ নেই। এখানেও তীব্র এলো এদিক ওদিক ছড়িয়ে গেলো। কিন্তু ওদের গায়ে সে আলোক রশ্মি লাগলো না। রিয়ন বলল,‘আমরা বেঁচে গেলাম, এই আলোর সামান্য ছেটাও যদি আমাদের কারো গায়ে লাগতো তাহলে ওরা আমাদের ধরে ফেলত !’ 

লাইলা বলল, ‘ও মাই গড ! আমরা বেঁচে গেলাম !’ 

গ্রেস বলে উঠলো, ‘এই তো সবে শুরু, আরও অনেক বাধা আমাদের পার করতে হবে।‘ 

এবার ওরা নিজেদের মধ্যে কথা বলে স্থির করে নিলো যে ওরা ওই তৃতীয় রাস্তা ধরেই এগোবে। যে রাস্তায় পথ নির্দেশের কোন বোর্ড লাগা নেই সেই রাস্তাতেই হয়ত কোন বিশেষ রহস্য লুকানো আছে। এখানে ভয়ের অন্ত নেই।প্রতি পদে পদে জীবন সংশয়ের ভয় লুকিয়ে আছে। কালো নিগ্রো গার্ডরা কোথায় যে লুকিয়ে ঘাপটি মেরে আছে, কেউ তা বলতে পারে না ! রিয়ন, গ্রেস ও লাইলা ওরা নিজেদের গ্রামে গার্ডদের দেখেছে। ওরা কথা কম বলে।ওদের গায়ে ছাই রঙা উর্দি পড়া থাকে। তবে ওরা দেখেছে বাচ্চাদের দেখলে ওরা সামান্য হলেও হাসে ! তাদের কাছে ডেকে জিজ্ঞেস করে, ‘হোয়াটস ইয়োর নেম ? হাউ আর উ ?’ আসলে ওরাও তো মানুষ। ওদের ছেলে মেয়েপরিবার সব থাকে ! 

তৃতীয় রাস্তা ধরে ছেলে মেয়েরা প্রায় দু কিলোমিটার এগিয়ে গেছে। এদিকে রাত শেষ হতে চলেছে। বনের মধ্যে কেমন একটা হালচাল চলছে। অদ্ভুত ধরনের শব্দ ভেসে আসছে। এ সব ওরা শুনেছে। জংলী জন্তু জানোয়ারেরবিভিন্ন ডাক শুনে ওরা অভ্যস্ত। এ সময়টা জন্তু জানোয়ারদের গা ঢাকা দেবার, আশ্রয় খুঁজে ফেরার সময়। রিয়ানদের বিপদের ঝুঁকি দিনে আরও বেড়ে যাবে। দিনে যেমন চারদিকে গার্ড থাকবে তেমনি অন্য কর্মচারীরাওনিজের নিজের কাজের আড্ডায় ও গবেষণাগারের দিকে আনাগোনা করে বেড়াবে। 

এবার তৃতীয় রাস্তাও দেখা গেলো দু ভাগে বিভক্ত হয়ে গেছে। ওরা আবার এগিয়ে গেলো পথের গোরায় টানানো বোর্ড দেখার জন্যে। আর মোবাইলের আলো জ্বেলে যেই বোর্ড দেখতে গেলো, আচমকা ওদের পেছন থেকে একটাচীৎকার এলো, ‘কে ওখানে ?’ আলো-ছায়া ঘেরা একটা কালো মানুষের ছায়া ওদের দিকেই ছুটে আসতে দেখা গেলো। ওর হাতের বন্দুকের ছায়া বারবার দুলে দুলে উঠছিল। তার মধ্যেই আবার প্রতিধ্বনিত হল, ‘কে ওখানে ?মৃত্যুর জন্যে প্রস্তুত হও !’ গার্ড এবার তার হাতের বন্দুক তান করে আকাশের দিকে গুলি ছুঁড়ল, ‘গুড়ুম’ শব্দ করে গুলিটা মনে হল আকাশ চিরে বেরিয়ে গেলো। 

রিয়ন তাড়াতাড়ি বলে উঠলো, ‘আমরা পালাবো না, হাত উঁচু করে দাঁড়াবো !’ ওরা তৎক্ষণাৎ দু হাত ওপরে করে দাঁড়িয়ে পড়ল। তীব্র একটা আলো এসে ওদের চোখে মুখে পড়লো। গার্ড বোধহয় ইতিমধ্যে দেখে নিয়েছে তিনজনবাচ্চা ছেলে মেয়েকে। ও এবার জিজ্ঞেস করলো, ‘হু আর উ ?’ 

রিয়ন বলল, ‘উই আর ওনলি ভিজিটর, স্যার !’ 

বন্দুকের নল ওদের সামনে ধরে রেখে গার্ড ওদের নিরীক্ষণ করে নিলো, বন্দুক চালাতে গিয়েও চালাল না। এক হাতে বন্দুক আর আরেক হাতে গার্ড ওদের সার্চ করে ওদের কাছে রাখা মোবাইল ও বড় ছুরিগুলি বার করে নিলো।তারপর বলল, ‘গো এহেড—সামনে এগিয়ে চলো !’ 

রিয়ান, গ্রেস, লাইলা ওরা স্পষ্ট বুঝতে পারছিল, ওদের পেছনে জুতো মচমচিয়ে বন্দুক উঁচিয়ে গার্ডও চলেছে। 

প্রায় তিন কিলোমিটারের মত এগিয়ে গেল ওরা। এবার দূরে দেখা গেলো একটা বিল্ডিঙের মাথা। ওটাকে কেমন যেন অদ্ভুত আকারের লাগছিল। চারদিকের ভোরের আলোয় মনে হচ্ছে যেন আধতালা কোন ইমারতের মাথামাটির ওপরে জেগে আছে। কাছে এসেও ওরা বুঝতে পারলো না যে এটা কি ধরনের বিল্ডিং ! আসলে এটা একটা আন্ডার গ্রাউন্ড বিল্ডিং। এর অনেক তলা মাটির অনেক নিচে থেকে উঠে এসেছে। একটা বর্গাকৃতির লোহারদরজার সামনে এসে ওকি-টকির মত একটা জিনিস হাতে নিয়ে গার্ড বলে উঠলো, স্যার, ‘ট্রেসপাসর্স স্যার !’ ট্রেসপাসর্স বলতে বোঝায় বিনা অনুমতিতে প্রবেশ করেছে এমনি কাউকে। গার্ড অন্য প্রান্ত থেকে আদেশ পেল—‘ওদের গুলি করে দাও !’ গার্ড কিছু সময় চুপ থাকলো। ছেলেমেয়েদের দিকে একবার তাকিয়ে নিয়ে বলল, ‘বাট দে আর চিলড্রেন, স্যার !’ রিয়ন অরা নিজেদের জীবন সংশয়ের কথা অনুমান করতে পারছিল। ওরা বুঝি মনেমনে ঈশ্বরকে ডেকে চলেছিল। 

খানিক পর সামনের লোহার দরজা আপনি আপনি খুলে গেলো। গার্ড ওদের নিয়ে ভেতরে প্রবেশ করলো। বাইরে সকাল, কিন্তু এখানে যেন গভীর রাত। চারদিকে আলো-অন্ধকার খেলে বেড়াচ্ছে। বিরাট সুড়ঙ্গের মত রাস্তা দিয়েসিঁড়ি নেমে গেছে নিচের দিকে। গার্ডের পাহারায় ওরা অনেকটা নিচে নেমে গেলো। আলোতে দেখা যাচ্ছে একটা স্বাভাবিক সাধারণ সিঁড়ি। আবার সামনে এলো বড় একটা ঘরের দরজা। গার্ড সেটার কলিং বেল টেপার সঙ্গেসঙ্গে দরজা খুলে গেলো। যেন ওদের সবার আগমন বার্তা পেয়েই এ ব্যবস্থা আগে থেকে তৈরি ছিল। মুহূর্তের মধ্যে একজন বয়স্ক লোক গম্ভীর মুখে এগিয়ে এলেন। ওঁর চোখে ভয়ের চে কৌতূহল বেশী ধরা পড়ছিল। লোকটা গুরুগম্ভীর গলায় বলে উঠলেন, ‘ওরা কি এলিয়েন নাকি ?’ 

গার্ড বলল, ‘না স্যার, মানুষ বাচ্চা !’ 

লোকটা এসে রিয়ান, গ্রেস, আর লাইলাকে সামনে থেকে ভালভাবে নিরীক্ষণ করে দেখে নিলেন। এবার তিনি প্রশ্ন করলেন, ‘তোমরা এ এরিয়াতে এলে কেন ?’ 

রিয়ান সাহসে ভর করে জবাব দিলো, ‘স্যার, আমরা এই এরিয়ার গ্রামের ছেলে মেয়ে—’ 

লোকটা আরও গম্ভীর হয়ে বলে উঠলেন, ‘তোমরা তো জানো এখানে এলে কেউ বেঁচে ঘরে ফেরে না !’ 

গ্রেস সাহসী হয়ে বলে ওঠে, ‘আমরা শুধু এলিয়েন দেখবো বলে এসেছি, স্যার !’ 

হঠাৎ লোকটা ওদের পরীক্ষা করবেন বলেই বোধহয় চীৎকার করে উঠলেন, ‘চোপ ! ঠিক করে বল, তোমরা এখানে কেন এসেছ ?’ 

লাইলা কিছুটা ঘাবড়ে গেলো, সে ঈষৎ কাঁপা গলায় বলে উঠলো, ‘আমরা শুধু এলিয়েন আর ফ্লাইং সসার দেখতে এসেছি, বাচ্চা এলিয়েনের কথা আমরা খুব শুনেছি আংকেল !’ 

লোকটি বুঝলেন যে ছেলে-মেয়েগুলি সত্যি কথাই বলছে। ওরা নেহাতই অদম্য কৌতূহল আর সাহসে ভর করে এখানকার বিপদ বাধাকে অতিক্রম করেছে। 

লোকটির নাম ডগলাস, এখানকার অফিসার-ইন-চার্জ, যিনি একজন নামকরা সাইন্টিস্টও। ইতিপূর্বে তিনি অন্তরীক্ষ ও এলিয়েন নিয়ে গবেষণা করেছেন। সাইন্টিস্ট মিস্টার ববের অবসর গ্রহণের পর মিস্টার ডগলাস এখানকারচার্জ নিয়েছেন। বিশেষ গবেষণার সুযোগ পেয়েই তিনি এই নিষিদ্ধ প্রান্তের চাকরি নিতে উৎসাহ বোধ করে ছিলেন। তাই তিনি ঘরে নিজের ছেলে মেয়ে ও পরিবারকে রেখে এই বনবাসে এসেছেন। তাঁর নিয়ন, গ্রেস ও লাইলাকেদেখে ওঁর নিজের ছেলে মেয়েদের কথা মনে পড়ে গেলো। তিনি মনে মনে স্থির করলেন, না, এদের অনধিকার প্রবেশের বিচারের আওতায় আনা চলবে না। এখানকার মার্সেল ল’তে ওদের তবে মৃত্যুদণ্ডই হয়ে যাবে। তিনি তাইগার্ডকে আদেশ ও অনুরোধের ভঙ্গীতে বললেন, ‘তুমি ভালো কাজ করেছো, তবে তোমাকে অনুরোধ, এদের কথা তুমি কারো কাছে বলবে না, সময়ে আমি কিন্তু তোমার উপকারে আসবো, এটা জেনো—’ 

কথা শুনে গার্ডের মুখ বেশ উজ্জ্বল দেখাল, সে বিনয়ের সঙ্গে বলল, ‘আপনার আদেশ শিরোধার্য স্যার !’ গার্ড আর না দাঁড়িয়ে ডগলাসকে অভিবাদন জানিয়ে ঘর ছেড়ে চলে গেলো। 

রিয়ন ওরা কাঁচুমাচু হয়ে ঘরের একপাশে দাঁড়িয়ে আছে। ডাগলাস লাইলার পিঠে হাত রেখে বলে উঠলেন, ‘আমাকে তোমরা আংকেল বলেই ডেকো তবে তোমাদের আমার ঘরের বাইরে যাওয়া চলবে না। এখানে কেউ যদি এসেপড়ে তবে তোমাদের পাশের কুঠুরি ঘরে গিয়ে লুকিয়ে থাকতে হবে, কেমন ?’ 

ডগলাস ওদের পাউরুটি, বাটার, চিপস এনে দিলেন। সে খাবার দেখা মাত্র ওরা বুঝতে পারলো যে এত দীর্ঘ পথ হাঁটার পরিশ্রমে ওদের পেটে তখন ছুঁচোয় ডন মারছে। গপগপ করে সব খাবার ওরা কখন যে খেয়ে নিয়েছে ওরা তানিজেই জানে না। এবার ওদের নিজেদের বড় পরিশ্রান্ত মনে হচ্ছিলো। এখন একটু ঘুমাবার জাগা পেলে ঘুমিয়ে নেওয়া যেত, ডগলাস যেন ওদের মনের কথা ধরে নিয়ে ছিলেন।.তিনি বললেন, ‘তোমাদের বড় ক্লান্ত মনে হচ্ছে।যাও, আমার বিছানায় শুয়ে পড় গিয়ে। কেউ এসে পড়লে আমি তোমাদের ডেকে দেবো।’ বিশাল ঘরের এক কোনায় ডগলাসের ধোপদুরস্ত বিছানায় ওরা একটু সঙ্কোচের সঙ্গে গিয়ে শুয়ে পড়ল। 

ওদের যখন ঘুম ভাঙল তখন প্রায় বেলা বারটা বাজে। ওরা দেখল ডগলাস আংকেল ঘরে নেই। ঘরের চারদিকের বড় বড় দরজাগুলি বন্ধ। এক সময় মিস্টার ডগলাস ঘরের অন্য একটা দরজা খুলে ঈষৎ হাসিমুখে ঘরে প্রবেশকরলেন। তার মানে ডগলাস ইতিমধ্যে কোথাও গিয়ে ছিলেন হবে। ডগলাস বললেন, ‘আজ সারাদিন তোমরা ঘুমবে--তারপর রাত হলে তোমাদের এক জাগায় নিয়ে যাবো।’ 

লাইলা জিজ্ঞেস করে, ‘কোথায় ?’ 

--‘তোমরা এখানে এতো ঝুঁকি নিয়ে এলে আর এলিয়েনকে না দেখেই চলে যাবে ?’ ডগলাস বললেন। 

গ্রেস তাড়াতাড়ি বলে উঠলো, ‘না তো, আমরা দেখতেই তো চাই !’ 

রিয়ন বলল, ‘আমরা কি অন্তরীক্ষ যানও দেখতে পাবো ?’ 

জবাবে ডগলাস বললে, ‘হ্যাঁ তাও দেখাবো তোমাদের। তবে হ্যাঁ, এ কাজ আমায় সাবধানেই করতে হবে, কোন মতেই যেন অন্য কেও তোমাদের দেখে না ফেলে ! এখন নাও তোমরা খাওয়া দাওয়া সেরে টানা একটা ঘুম দাও।‘ডগলাস আবার কোথায় যেন চলে গেলেন। 

ছেলে মেয়েরা দুপুরের খাওয়া খেয়ে বিশাল ঘরের চারদিক ঘুরে এসে আবার বিছানায় গিয়ে শুয়ে পড়লো। ঘরের আরামদায়ক শীতাতপনিয়ন্ত্রণের আমেজের মাঝেও ওরা মানসিক উত্তেজনায় ছটফট করতে লাগল। সারাটা দুপুরওরা আর ঘুমাতে পারলো না। রাতের অপেক্ষায় অধীর আগ্রহে ওরা অপেক্ষা করছিল। 

তখন বিকেল পাঁচটা হবে, ডগলাস সেই লোহার বিশাল দরজাটা খুলে ঘরে ঢুকলেন। তিনি একটা বড় গদি চেয়ারে বসে চোখ বুজে বোধহয় বিশ্রাম করে নিচ্ছিলেন। এক সময় তিনি যখন চোখ খুললেন, তিনি দেখলেন, নিয়ন, গ্রেস, লাইলা সবাই ওঁর চোখের দিকেই তাকিয়ে আছে ! হাসলেন ডগলাস, বললেন, ‘এস তোমরা, বিছানার ধারে এসে বস’, ওরা বিনা বাক্যব্যয়ে বিছানার ধার ঘেঁষে বসলো। ওদের ঠিক সামনেই মিস্টার ডগলাস বসে, তিনি কিছুবলতে মুখ খুললেন, ‘তোমরা কি জানো--এখানে মারাত্মক হাইড্রোজেন বোমা তৈরি হয় ? সুপারনোভা বাইনারি স্টার সিস্টেম থেকে সম্ভবত এই মৌল সংগ্রহ করা হয়েছে। সেই সংগৃহীত মৌল দিয়ে অন্তত পক্ষে ৪৭ টি ১০ম্যাগাটনের হাইড্রোজেন বোমা তৈরি করা সম্ভব। 

আবার রাত নামলো। ডগলাস রিয়ানদের আগে ভাগেই বলে রেখেছেন, রাতে ওদের নিয়ে যাবেন এলিয়েন আর উড়ন চাকতি দেখাতে। কথা মত ওরা তৈরি হয়েই ছিল। ডগলাস সবাইকে নিয়ে তাঁর যাতায়াতের সেই বিশালদরজার সামনে এসে দাঁড়ালেন। দরজা ডগলাসকে সামনে দেখেই যেন খুলে গেলো ! তিনি বাচ্চাদের নিয়ে দরজা পার করে আরও নিচে নেমে গেলেন। সবাই প্রায় এক শ ধাপ সিঁড়ি নেমে গেলো। এখানে আবছা আলো ছিল।বেশ খানিক এগিয়ে যেতেই আরও একটা বিশাল দরজা। সেটা ৫০ ফিট লম্বা আর ২০ ফিট চওড়া হবে। আলোতে ঝকঝক করছে ! তার সামনে এসে দাঁড়ালেন ডগলাস, আর সঙ্গে সঙ্গে সে দরজা খুলে গেলো। সামনেই প্রকাণ্ডএকটা ঘর। ঘরটাতে ঢুকতেই নাকে এসে লাগলো হসপিটালের মত গন্ধ। 

ডগলাস নিচু স্বরে বললেন, ‘এখানে এলিয়েনদের নিয়ে গবেষণা হয়। জানো তো বহুদিন আগে এক অন্তরীক্ষ যান এ জাগায় এসে ভেঙে পড়ে। কিছু এলিয়েন তাতে মারা গিয়ে ছিল। আর তার দু তিনটে এখনো বেঁচে আছে।তোমরা কিন্তু এখানে একটাও কথা বলবে না। আধ ঘণ্টা আমাদের হাতে সময় আছে। তার মধ্যে এই এলিয়েন ও অন্তরীক্ষ যান সব কিছু দেখে নিতে হবে। এবার এসো—’ 

ঘরের ভেতর দিয়ে এগিয়ে যেতে যেতে ওরা দেখল জাগায় জাগায় চেম্বারের মত বানানো। তার মধ্যে অদ্ভুত সব যন্ত্রপাতি বসানো। এক জাগায় কয়েকটা বেড পাতা। ডগলাস এখানে এসে বললেন, ‘এস, এখানে এস।‘ ওরাএকটা বেডের দিকে এগিয়ে গেলো। বেডের দিকে চোখ পড়তেই ওরা সবাই চমকে উঠলো, লাইলার মুখ ফসকে বেরিয়ে যাচ্ছিল, ‘এলি—‘ 

একটা এলিয়েন বেডের ওপর শুয়ে আছে না ? তার একটা পা সম্পূর্ণ ব্যান্ডেজ করা। ও ঘুমিয়ে আছে কি না বোঝা গেল না। ওর চেহারা রোগাটে, একটা হার জিরজিরে মানুষের মতই। চোখ দুটো বড় বড়, কালো আর গোলাকার।ওর শরীরের যেটুকু অংশ খোলা তা কালচে, খসখসে মত মনে হচ্ছে। ডগলাস বললেন, ‘ও শরীরে বেশ চোট পেয়েছে। ওর মস্তিষ্কের আর পায়ের আঘাত মারাত্মক। ও শুধু তাকিয়ে থাকে, কথা বলতে পারে না।‘ 

স্তব্ধতার মাঝে লাইলা জিজ্ঞেস করলো, ‘ও কি বাচ্চা এলিয়েন ?’ 

ডগলাস বললেন, ‘না, আজ এখানেই ও ত্রিশ বছর ধরে আছে। তবে ওরা নাকি কয়েক শ বছর বেঁচে থাকে ! সে হিসাবে ওকে বাচ্চা বলতেই হবে। এদের শরীর নিয়ে গবেষণা এখানেই হয়েছে। ওদের শরীর ব্যবচ্ছেদ করে দেখাগেছে ওদের ফুসফুস ও হৃদপিণ্ড মানুষের মত নয়। সব মিলিয়ে ওদের বুকে পাওয়া গেছে বিশাল একটা পতঙ্গ আকৃতির অঙ্গ।‘ 

ডগলাসের কথার মাঝখানেই সামনের বিছানায় শায়িত এলিয়েনটা নড়েচড়ে উঠলো। গ্রেস ও রিয়ন ভয়ে এক পা পিছিয়ে গেলো। লাইলা ঈষৎ কেঁপে উঠে বলে উঠলো, ‘আরে ওটা যেন নড়ে উঠলো ?’ 

ডগলাস বললেন, ‘হ্যাঁ, আসলে ওটা কথা বলতে পারে না, ওর ব্রেন হ্যামারেজ হয়েছে ! ওর শরীর প্যারালাইজড হয়ে গেছে।‘ 

চারদিক থেকে কেমন যেন হালকা পচা ধরনের গন্ধ ভেসে আসছে। ডগলাস এবার নড়েচড়ে দাঁড়ালেন, বললেন, ‘তোমরা কিন্তু কথা বল না। চলো, আমাদের হাতে আর বেশী সময় নেই। অন্তরীক্ষ যান দেখবে চলো।‘ 

ছেলে মেয়েরা দ্রুত ডগলাসের পেছনে চলতে লাগলো। দীর্ঘ ঘরের প্রায় এক শ মিটার পার করে ওরা দেখল আরও একটা প্রকাণ্ড দরজা তাদের সামনে। ডগলাস তার সামনে গিয়ে দাঁড়াতেই দরজা আপনা আপনি খুলে গেলো।আর এ কি ! এখানে উঁচু প্রাচীর ঘেরা এক ময়দান। তার ছাদ আছে, অনেক উঁচুতে। এ যেন আলাদা এক জগৎ ! চারদিকে বেশ জোরালো আলো। সবাই ওরা আশ্চর্য চকিত হয়ে থাকলো। ওরা দেখল, দূরে মাঠের এক কোণায়পড়ে থাকা এক গোল চাকতির মত বস্তু। ওদের বুঝতে দেরী হল না যে ওটাই সসার, মানে, উড়ন চাকতি। তবে ওর মধ্যে আলো নেই--ওটা অন্ধকার হয়ে পড়ে আছে। 

ডগলাস চাপা স্বরে জানালেন, ‘আমরা সফলতার সোপানে পৌঁছাতে চলেছি। ওই উড়ান যান পরীক্ষা নিরীক্ষা করে ঠিক ওই মত আকারের আমরাও বানিয়েছি উড়ান চাকতি।‘ 

গ্রেস এবার উচ্ছ্বসিত হয়ে বলে ফেললো, ‘আচ্ছা ?’ 

ডগলাস সঙ্গে সঙ্গে বলে উঠলেন, ‘ধীরে কথা বল, গ্রেস !’ তারপর একটু থেমে বলতে লাগলেন, ‘আমরা চাকতি ও বল দিয়ে তৈরি করেছি একটা যন্ত্র। ওই যন্ত্রর বলটা চাপ দিলে ওর মৌল পদার্থের যৌগিক প্রতিক্রিয়ায় সময় স্থিরহয়ে যায় ! ওই যন্ত্র দ্বারা সময়কে স্থির রাখতে আমরা সফল হয়েছি। ওই বলটাতে চিপলেই এন্টিম্যাটার তৈরি করে এবং তার ফলে উৎপন্ন হয় বিপুল শক্তি। এন্টিম্যাটার রিয়েক্টারে শক্তি উৎপাদনের ফলে বস্তুর মধ্যে নিজস্বমহাকর্ষ বলের সৃষ্টি হয়। সেই নিজস্ব বল পেয়ে তখন তা বিদ্যুৎ বেগে ছুটতে থাকে। আর এই প্রযুক্তি ব্যবহার করে আমাদের উচ্চ শক্তি সম্পন্ন ফ্লাইং সসার তৈরির গবেষণা এগিয়ে চলছে।’ ডগলাসের কথার মাঝে হঠাৎ যেনকোথা থেকে চিং চাং চুং সরু গলায় আওয়াজ ভেসে এলো। মিস্টার ডগলাস তাড়াতাড়ি বলে উঠলেন, ‘ওই যে আমায় বাচ্চা এলিয়েন, সিম্বা ডাকছে। ও বুঝতে পেরেছে আমি এখানে উপস্থিত আছি।‘ ডগলাস তার পকেট থেকেছোট্ট চাবির মত একটা কিছু বের করে তাতে চাপ দিলেন। আর বলে উঠলেন, ‘কম হেয়ার সিম্বা ! এস, বন্ধুদের সঙ্গে মিলিত হও !’ আর একটু সময় পরেই এলিয়েন শিশু সিম্বা সবার সামনে বেরিয়ে এলো। হ্যাংলা লিকলিকেআড়াই ফুটের চেহারা হবে ওর। দ্রুত ও সবার সামনে এসে হাজির হল। মনে হচ্ছিলো ওর চোখের মধ্যেও হাসির ঝলক ধরা আছে। ডগলাস বললেন, ‘এই যে তোমার ফ্রেন্ডস !’ সঙ্গে সঙ্গে সিম্বার মুখে হাসির রেখা ফুটে উঠলোবলে মনে হল। সে এবার তার বন্ধুদের দিকে হাত বাড়িয়ে দিল। বোধহয় অভিবাদন জানবার জন্যেই হবে। রিয়ন, গ্রেস আর লাইলা সঙ্কোচ ও শঙ্কায় হাত ছোঁয়াল এলিয়েন সিম্বার লিকলিকে হাতে। ওরা কেউ জোর দিয়েহ্যান্ডশ্যাক করলো না, কে জানে তাতে সিম্বা তার হাতে যদি ব্যথা পায় ! 

এবার আশ্চর্য এলিয়েন সিম্বা তার পিংপং গলায় বলে উঠলো, ‘ইউ, কম, আমরা এবার খেলি চলো—’ 

ছোট মাঠে সোনালী আলো ছড়িয়ে আছে। আকাশের মরা চাঁদকে আজ আর দেখা যাচ্ছে না। বিনা চাঁদেই এখানে যেন অথৈ পূর্ণিমার আলো নেমে এসেছে ! সিম্বা, লাইলা, গ্রেস সারা মাঠ জুরে ছুটোছুটি করে খেলে বেড়াচ্ছে।রিয়ানের শুরুতে মনে হয়ে ছিল, সে বড় হয়ে গেছে। এমনি খেলায় তাকে বুঝি মানায় না। আর তা ছাড়া অসম্ভব নতুন পরিবেশে স্বপ্ন-কল্পনার এলিয়েনকে ঘিরে ওদের ছুটোছুটি খেলা ওর কাছে যেন অবাস্তব বলে মনে হচ্ছে।তারপর রিয়ানও কখন যে সবার সঙ্গে খেলায় মত্ত হয়ে গেলো ও নিজেই তা জানতে না। 

সময় সংক্ষিপ্ত ছিল। আধ ঘণ্টা কখন যেন ফুরিয়ে গেলো। ডগলাস সবাইকে থামালেন, বললেন, ‘আর না, এবার আমাদের ফিরতে হবে। তোমাদের সবাইকে আবার আত্মগোপন করে থাকতে হবে। শেষ রাতে চুপি চুপি আমারগাড়ি তোমাদের ঘরে পৌঁছে দিয়ে আসবে। 

সমাপ্ত 

