বিজয়বাবুর ঘুমটা যখন ভাঙলো তখন সকাল ১০টা বাজে | জানলা দিয়ে আসা সূর্যের আলো যেন মুখে চাবুক মারছে | মাথায় প্রচন্ড ব্যাথা | পুরো শরীরে একটা বীভৎস ঝিমধরা ভাব | যেন, কেউ হাজার খানেক পাটদড়ি দিয়ে গোটা শরীরটাকে বেঁধে রেখেছে | সত্যি, ঘুমই বটে | হিন্দুপুরাণে কুম্ভকর্ণের ৬ মাস টানা ঘুমের রেকর্ড আছে | আর হিসেবমতো তিনি ঘুমোলেন টানা প্রায় একবছর | আচ্ছা , আজ কত তারিখ ? বিজয়বাবু উঠে বসার চেষ্টা করলেন | একটা শক্ত কাঁচের দেওয়ালে মাথাটা ঠুকে গেলো যেন | একমাত্র ছেলে দীপ্তর নাম ধরে ডাকার চেষ্টা করলেন কয়েকবার | বৃথা চেষ্টা | গলাটা শুকিয়ে কাঠ হয়ে গেছে | বিজয়বাবু আর জেগে থাকতে পারলেন না | দুচোখ ভারী হয়ে যেন শেষ ঘুম ঘনিয়ে আসছে | ঘুমজড়ানো চোখে দরজায় দেখলেন এক আবছা সিলুয়েট | দীপ্ত ? যন্ত্রটা দেখতে অনেকটা ছোটোখাটো সিটি স্ক্যান মেশিনের মতো | একটা একমানুষ লম্বা হার্ডেনড থার্মোপ্লাস্টিক এর সিঙ্গেল বেড স্ট্রাকচার | সাধারণ প্লাষ্টিক এর থেকে প্রায় ৪০০ গুন্ বেশি ঘনত্ব | বেডটার উপরে কাঁচের তৈরী একটা প্যারাবোলিক কভার | আ ১০০% পিওর , কমপ্লিটলি আইসোলেটেড সিস্টেম | কাঁচের কভারটা বেসিকালি একটা সুপার-কম্পিউটার স্ক্রিন | পুরো যন্ত্রটা আসলে একটা হাইটেক হাইবারনেশন চেম্বার (HHC ) | আ স্লিপিং ব্যাগ উইথ সুপার-স্মার্ট AI (আর্টিফিশিয়াল ইন্টেলিজেন্স ) | দীপ্ত ঘরে ঢুকতেই HHC তে একটা টার্বুলেন্স খেয়াল করলো | কাঁচের স্ক্রিন এ কয়েকটা বাটন টিপতেই যন্ত্রটা স্ট্যাবালাইজ হয়ে গেল | বাবা কিছুক্ষনের মধ্যেই জেগে উঠবেন | দীপ্ত যন্ত্রটার সবকিছু একবার চেক করে নিলো | নাহ, সব ঠিকঠাকই আছে |দীপ্ত ওয়েক-আপ ওয়াচ টা চালু করতেই স্ক্রিনে একটা ডিজিটাল ক্লক এর ছবি ভেসে উঠলো | 1 .০০......০০.59 ......০০.58 .... | আর ঘন্টাখানেক লাগবে বাবার ঘুম ভাঙতে | দীপ্ত স্টাডি থেকে বাবার লেখার খাতাটা আর কলমটা নিয়ে এল | কারন ঘুম থেকে উঠেই বাবা যা চাইবেন তা হলো ওই লেখার কাগজ | দ্বিতীয়বার যখন ঘুম ভাঙলো তখন দুপুর হয়ে গেছে | HHC এর কাঁচের ঢাকনাটা অটোমেটিক্যালি খুলে গেলো | বিজয়বাবু উঠে বসলেন | অনেকটা ফুরফুরে লাগছে | বিজয়বাবু দেখলেন দীপ্ত হাতে চায়ের পেয়ালা নিয়ে দাঁড়িয়ে আছে | -'গুড মর্নিং বাবা ' | -'গুড মর্নিং দীপু | তুই এতো বুড়িয়ে গেলি কি করে | এক বছরে এতটা পরিবর্তন ! ঘরটা কি রং করিয়েছিস নাকি ? আজ ঠিক কত তারিখ রে , আমি ঠিক কদিন ঘুমিয়ে ছিলাম , আচ্ছা গতবারের বিশ্বকাপটা কে জিতলো , জ্ঞানপীঠটা কি প্রকাশদাই পেলেন ........' -' ওওও , দাঁড়াও দাঁড়াও |' - বিজয়বাবু কে হাত নেড়ে থামিয়ে দিলো দীপ্ত | একসাথে এতগুলো কথা বলে উনিও হাঁপাচ্ছিলেন | - ' তোমার সব প্রশ্নের উত্তর আমি দেব | তুমি আগে চা খেয়ে চানটা করে নাও , তারপর খেতে বসে সব কথা হবে ' | -' আচ্ছা দীপু | আমায় একটা কাগজ আর একটা কলম দিতে পারবি | আমার মাথায় হাজারখানেক আইডিয়া গিজগিজ করছে | এবারের বঙ্গবিভূষণটা তোর বাবাই পাবে রে '--একটা আলতো হেসে বললেন বিজয়বাবু | (((((((((((((((((((((((((((((((( কয়েক মাস আগে )))))))))))))))))))))))))))))))))))))))))))))))))))))))) ' - ' তাই বলে তোর জন্য কলেজের প্রোফেসরদের কাছে অপমানিত হতে হবে আমায় । এমনিতেই এখন আমি আমার পরের উপন্যাসটা নিয়ে অনেক চাপে আছি । আগের উপন্যাসটা দুটো চলেনি । এটাও না জমলে আমি জাস্ট আউট অফ দা সিন । ' দীপ্ত কোনো কথা না বলে চুপ করে দাঁড়িয়ে রইল । -' সারাদিন তোর ঠাকুরদার পুরনো ল্যাবে বসে কি করিস । বাবা নিজে কোনোদিন তার সন্তানদের কথা ভাবেননি । সারাদিন ওই ল্যাবে বসে থাকতেন । বলতেন, আই উইল উইন আ নোবেল ওয়ানডে । কিন্তু সেই ওয়ানডে আর কোনোদিনও আসেনি । তিনি মারা যান, আমাদের এক বিশাল অঙ্কের ঋণের মধ্যে রেখে । হি ওয়াজ জাস্ট আ ব্লাডি ম্যাড ইউজলেস ফেলো , হু নেভার কেয়ার্ড আবউট হিজ ফ্যামিলি । ' - বাবার প্রতি রাগ বিদ্বেষ ঝরে পরছিল বিজয়বাবুর গলায় । -' ঠানদাদা পাগল ছিল না ' - বিড়বিড় করে বলল দীপ্ত । -' যা বলার জোরে বলো ' - চিৎকার করে উঠলেন বিজয়বাবু । -' ঠানদাদা ওয়্যাজ নট অা ম্যাড সায়েন্টিস্ট । হি উড হ্যাভ ওন আ নোবেল ইফ হি গট ইওর সাপোর্ট ' - চেঁচিয়ে উঠলো দীপ্তও । - ' তুমি জানতে চাইলে ন আমি সারাদিন ল্যাবে কি করি । চলো আমার সাথে ।' দীপ্ত বিজয়বাবুর হাত ধরে প্রায় টানতে টানতে ল্যাবের দিকে এগিয়ে গেল । উনিও মন্ত্রমুগ্ধের মত দীপ্তকে ফলো করতে লাগলেন । কেন জানিনা কোনো প্রতিবাদ করতে পারলেন না । ল্যাবে ঢুকতেই বিজয়বাবুর চোখে পড়ল একটা কাঁচ আর প্লাস্টিকের তৈরি চোঙাকৃতির সিঙ্গল বেড । -' দিস ইস হোয়াট হে মেড । আ হাইটেক হাইবারনেশন চেম্বার । একটা লোক উইথআউট এনি ফুড ওর ওয়াটার যতদিন খুশি বেঁচে থাকতে পারে এই যন্ত্রের সাহায্যে । তার শরীর কোনো কাজ করবে না বাট হিস ব্রেন উইল ওয়ার্ক 10x ফাস্টার । 50% মোর এফিশিয়েন্টলি । একটা লোকের ক্রিয়েটিভিটি আর ওয়ার্কিং ক্যাপবিলিটি 10 গুন অবধি বাড়িয়ে দেবে এই যন্ত্র । ভাবতে পারছো কত লোকের হেল্প হতে পারে এর সাহায্যে । আর হাইবারনেশনে থাকাকালীন সমস্ত ভাবনা থটস রেকর্ডেড হবে এই সুপার কম্পিউটারে ।একজন সাধারণ মানুষ তার টোটাল ব্রেন ক্যাপবিলিটির মাত্র 10% ঠিকঠাক ইউজ করেন ।বাট উইথ থে হেল্প অফ দিজ গেজেট দেয়ার উইল বি নো লিমিট অফ হিউম্যান ইন্টেলিজেন্স ।'-- একটানা এতগুলো কথা বলে থামল দীপ্ত । -' তুই এতকিছু জানলি কি করে । বাবা তো আমায় কোনোদিন এসব জানায়নি । শুধু আমাকে কেন বাবার এই যন্ত্রটা নিয়ে তো মনে হয় কেউই কিছু জানেনা । কিন্তু কেন ?' -' কারণ ঠানদাদা তার কাজ সম্পূর্ণ করে যেতে পারেনি । সেটা আমি করব ।' -'একটা লোকের ক্রিয়েটিভিটি যদি 10গুন অবধি বাড়িয়ে দিতে পারে এই যন্ত্র , তাহলে আমি এটাকে কাজে লাগাতে চাই । ' -' মানে , কিন্তু কিভাবে ? ' -'জাস্ট ইমাজিন কর , এই যন্ত্রটা ব্যবহার করলে কত নতুন আইডিয়া আসবে আমার মাথায় , কত নতুন প্লট পাব , কত নতুন চরিত্র পাব লেখার জন্য । রাইটার্স ব্লক বলে আর কিছু থাকবে না আমার জীবনে । দেন স্কাই উইল বি দা লিমিট । ' -' না সেটা হয়না বাবা । এখনো যন্ত্রটাকে কোনো মানুষের উপর ইউজ করিনি । তাছাড়া আরো একটা প্রবলেম আছে । আমি এখনো এর টাইম পিরিয়ডটা কন্ট্রোল করতে পারিনি । সো, ইফ ইউ ওয়ান্স এন্টার, ইউ ক্যান্ট কাম আউট বিফোর 1 ইয়ার । (((((((((((((((((((((((((((বর্তমান সময়)))))))))))))))))))))))) স্নান খাওয়াদাওয়া সেরে বাইরের বারান্দায় এলেন বিজয়বাবু । দীপ্ত একটু বাইরে বেরোলো । কি একটা যেন কিনতে হবে বলে গেল । বিজয়বাবু কাগজ-কলম নিয়ে বসলেন । HHC এর সুপার-কম্পিউটারে লোডেড ওনার হাজার হাজার থটস থেকে একটা বেছে নিয়েছেন তিনি । প্লট আর চরিত্রগুলো নিয়ে পরিষ্কার ধারণা মাথায় থাকলে একটা ছোট উপন্যাস লিখতে তার একদিনের বেশি লাগে না । বিজয়বাবু লেখা শুরু করলেন । কলম তীরের গতিতে এগোচ্ছে । এরকম অনুভূতি আগে কখনো হয়নি তার । যেন টুকে পরীক্ষা দিচ্ছেন মনে হলো । অনেকটা লিখে থামলেন বিজয়বাবু । কাগজ শেষ । ' স্টাডিতে কাগজ থাকতে পারে ' - ভাবলেন বিজয়বাবু । স্টাডিরুমটা দেখলে বোঝা মুশকিল যে এখানে বছরখানেক কোনো লোকের পা পড়েনি । 'দীপ্ত বেশ গুছিয়ে রেখেছে ঘরটা' - ভাবলেন বিজয়বাবু । কিন্তু স্টাডিতে কাগজ পাওয়া গেলনা । স্টাডিরুম এর ঠিক উল্টো দিকে দীপ্তর ঘর । দরজাটা হাট করে খোলা । বিজয়বাবু অবাক হলেন । এই ঘরে অন্য কারোর ঢোকা স্ট্রিক্টলি বারণ । দীপ্ত ঘরে না থাকলে সবসময়ই তালা মারা থাকে ঘরটা । 'আজ হয়তো তালা দিতে ভুলে গেছে' । দীপ্তর ঘরের দিকে পা বাড়ালেন তিনি । দীপ্ত না জানতে পারলেই হলো । ঘরে ঢুকেই দীপ্তর পড়ার টেবিলে A4 সাইজের পেজের একটা প্যাকেট দেখতে পেলেন তিনি । প্যাকেটটা খুলে কটা পাতা নিতে যাবেন , হঠাৎ প্রথম পাতার শিরোনামটা দেখে চমকে উঠলেন তিনি । এটা আসলে একখানা পাণ্ডুলিপি । উপরে তার নিজের হাতের লেখায় লেখা 'তিতাস' । কিন্তু এই নামের কোনো লেখা লিখেছেন বলে তো মনে পড়ছে না তার । পাতার নীচে ডানদিকে চোখ পড়তেই দ্বিতীয়বারের জন্য চমকালেন বিজয়বাবু । সেখানে ছোট ছোট হরফে দীপ্তর হাতের লেখায় তারিখ লেখা আছে । 19 feb,2018 ।।।। বিজয়বাবু জ্ঞান হারালেন । মুখে কয়েকবার জলের ছিটে দিতেই বিজয়বাবুর জ্ঞান ফিরে এল । বাড়ি ফিরে বাবাকে বাগানে দেখতে না পেয়ে ছুটতে ছুটতে ভেতরবাড়িতে এসেই দীপ্ত দেখতে পায় বিজয়বাবু তার ঘরে অজ্ঞান হয়ে পড়ে আছে । হাতে ওনার পাণ্ডুলিপির একটা কাগজ । যে ভয়টা দীপ্ত করেছিল সেটাই হলো । ' বাবা সব জানতে পেরে গেছে ' । জ্ঞান ফিরতেই বিজয়বাবু দেখলেন তিনি তার ঘরের বিছানায় শুয়ে । পায়ের কাছে মাথা নীচু করে বসে আছে দীপ্ত । রাগে-ঘৃণায় ওর দিকে তাকাতেও ইচ্ছে করছিলো না বিজয়বাবুর । কিন্তু তবু একটা প্রশ্ন না করে পারলেন না তিনি ---- ;' আজ কত তারিখ ? ' -' 11 সেপ্টেম্বর , 2018 '-মাথা নিচু করেই জবাব দিল দীপ্ত । -' আমার হাইবারনেশন শুরু হয়েছিল 10 জুলাই ,2010 । আট বছর!! আট-আটটা বছর তুমি জাস্ট কেড়ে নিয়েছ আমার থেকে । কিন্তু তুমি তো বলেছিলে খুব বেশি হলে একবছর লাগবে হাইবারনেশন শেষ হতে । ' - রাগ-হতাশা ঝরে পড়ছিল বিজয়বাবুর গলায় । -'সরি বাবা । আমি সেই টাইম পিরিওড়টা কন্ট্রোল করতে পারিনি । ইউ হ্যাভ বিন ট্রাপড ইন এ টাইম লুপ । গত আট বছরে প্রতি 10 মাস অন্তর তুমি জেগে উঠতে । প্রথমবার যখন তুমি জেগে উঠলে , তার দুদিন পরেই তোমার শরীর প্রচন্ড খারাপ হতে শুরু করল । ইউ ফোর্সড মি টু সেন্ট ইউ ব্যাক টু হাইবারনেশন । কিন্তু এর 10 মাস পরে যখন তুমি আবার জেগে উঠলে , ততদিনে তোমার সেই পুরোনো 10 মাস আগের স্মৃতি কমপ্লিটলি মুছে গেছে । গত আট বছরে এই একই ঘটনার পুনরাবৃত্তি ঘটে চলেছে । ' - ' আর এই 10 মাস পর যখন আমি কদিনের জন্য জাগতাম তখন লিখতাম আমি ? ' - ' হ্যা বাবা । সেটা চিন্তা কোরো না । এই হাইবারনেশন পিরিয়ডের তোমার সব লেখা বেস্টসেলার । কত পুরস্কার পেয়েছ তুমি এর জন্য । দেখবে বাবা দেখবে ? ' - ' না থাক ' - বলে বালিশে মাথা এলিয়ে দিলেন বিজয়বাবু । কি হবে আর পুরস্কারগুলো দেখে । উনি জানেন উনি যা লিখেছেন তা হবে কালজয়ী । পুরস্কারগুলো তার স্বীকৃতি হতে পারে না । তিনি এটা ভেবেই খুশি যে তার আট বছর বৃথা যায়নি । এই আট বছরের লেখাগুলো তাকে শতাব্দী ধরে বাঁচিয়ে রাখবে মানুষের মনে । সেটাই তার পুরস্কার । ' বাবা , বাবা ....'- অনেকবার ডেকেও আর কোনো সাড়া পেলো না দীপ্ত । পালস চেক করল সে । নেই । বিজয়বাবু মারা গেছেন । তবুও কাঁদতে পারল না দীপ্ত । বাবা যেভাবে বেঁচে ছিলেন সেটা তা মৃত্যুর কিছু কম নয় । কিন্তু তবুও দীপ্তর মনটা খচখচ করতে লাগল । ' শেষসময়েও বাবাকে মিথ্যে বললাম !' - ভাবল দীপ্ত । কিন্তু সত্যিটা যে বলা যায় না । সত্যিটা যে বড় দুরূহ । কারণ -- বিজয়বাবুর হাইবারনেশন এর সময়কালীন কোনো লেখা আজ অবধি কোথাও প্রকাশিত হয়নি । ওনার হাইবারনেশন এর 6 বছর পর দীপ্ত লেখাগুলো প্রকাশকের কাছে দিতে গিয়ে জানতে পারে ,হুবহু একই কনসেপ্ট ও প্লটের উপর ভিত্তি করে নানা বাঙালি ও বিদেশি লেখকদের লেখা অলরেডি প্রকাশিত । এবং সেই লেখাগুলি নিজ নিজ ক্ষেত্রে কালজয়ী হয়ে গিয়েছে । …...................…....................................... ..........................(সমাপ্ত) 

